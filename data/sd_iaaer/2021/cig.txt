Warszawa, 7 kwietnia 2022  Sprawozdanie Zarządu z działalności Grupy Kapitałowej CI Games    
 2  Dane niefinansowe        KLUCZOWE DANE GRUPY Przychody +129% 2021 105,5m PLN 2020 46,0m PLN 2019 47,5m PLN Wynik netto  +440% 2021 38,3m PLN 2020 7,1m PLN  (2,9)m PLN Zysk operacyjny +363% 2021 40,3m PLN 2020 8,7m PLN 2019 1,0m PLN Zysk/strata netto na 1 akcję +400% 2021 0,20 2020 0,04 2019 (0,02) Operating Profit Margin +19,2% 2021 38,2% 2020 19% 2019 2.2% Środki pieniężne +361% 2021 37,8m PLN 2020 8,2m PLN 2019 6,7m PLN EBITDA +117% 2021 60,4m PLN 2020 27,8m PLN 2019 20,5m PLN •  Premiera  trzech  tytułów  które  odniosły komercyjny  sukces:  Sniper  Ghost  Warrior Contracts 2, Eldest Souls i Tails of Iron Wzrost oparty na czterech filarach  Model biznesowy oparty na czterech filarach (Lords of The Fallen, Sniper Ghost Warrior, Project: Survive i United Label. Trzy z czterech filarów (LotF, SGW, P:S) są naszym własnym IP rozwijanym przez dwa wewnętrzne studia Underdog i Hexworks, i jednym studiem zewnętrznym BatFields  Najnowocześniejsza technologia Silnik Unreal Engine 5 będzie podstawowym silnikiem stosowanym we wszystkich grach z Grupy CI Games, które są obecnie rozwijane. Oprócz samej technologii poprawi to synergię między zespołami wewnętrznymi, które dzielą się między sobą najlepszymi praktykami. •  Usprawniony cykl rozwoju produktu, dzięki realizacji nowej  strategii  firmy;  zatrudnienie  większej  liczby doświadczonych  producentów;  wzrost  globalizacji kierownictwa, zespołu i partnerów •  Przewaga  konkurencyjna  CI  Games  w  2021  r. Elastyczna  działalność  w  różnych  lokalizacjach  z równoczesnym  modelem  pracy  zdalnej.  Większa dostępność  utalentowanych  osób,  budowa wielokulturowych zespołów •   •  Trzy  rentowne  tytułu  w  portfolio  United  Label,  w 2021 r. dwie  udane premiery (Eldest Souls i Tails of Iron) •  Plany notowania akcji CI Games na angielskiej giełdzie LSE z pomocą doradcy Berenberg, w celu  wzrostu  wartości  firmy  i  poszerzenia możliwości  inwestycyjnych  dla  większego grona międzynarodowych inwestorów •  Zatrudnienie  z  początkiem  2021  r.,  zespołu wydawniczego  w  Wielkiej  Brytanii, z doświadczonymi  dyrektorami  ds. marketingu  i  sprzedaży,  których  zespoły  są w Wielkiej Brytanii Zatrudnienie 2021 Główne lokalizacje: UK, US, Polska, Hiszpania & Francja. +57% 2020 100 62 124 Deweloperów 33 Sprzedaż & Marketing, Adm. 90 Międzynarodowy  67 w Polsce   
6                            7 WYNIKI FINANSOWE INFORMACJE O ŁADZIE KORPORACYJNYM  PROFIL DZIAŁALNOŚCI GRUPY KAPITAŁOWEJ CI GAMES ZARZĄDZANIE RYZYKIEM GRUPY KAPITAŁOWEJ CI GAMES 22 ZATWIERDZENIE SPRAWOZDANIA  48 26 35 
 7  I.  I. PROFIL DZIAŁALNOŚCI GRUPY KAPITAŁOWEJ CI GAMES   1. Informacje  ogólne:  nazwa,  siedziba,  przedmiot działalności Jednostki dominującej Grupy Kapitałowej CI Games ▪  CI Games S.A. („Emitent”, „Jednostka dominująca”, „Spółka”) została zarejestrowana w dniu 01.06.2007 r.  jako  City  Interactive  S.A.  Spółka  powstała  z  przekształcenia  City  Interactive sp.  z o.o. W dniu 07.08.2013 r. Sąd Rejonowy dla Miasta Stołecznego Warszawy w Warszawie, XIII Wydział Gospodarczy Krajowego  Rejestru  Sądowego  zarejestrował  zmianę  firmy  Spółki z dotychczasowej, tj. City Interactive S.A., na obecną, CI Games S.A. Siedziba Spółki mieści się w Warszawie przy ulicy Rondo Daszyńskiego 2B. ▪  Spółka wpisana jest do Rejestru Przedsiębiorców Krajowego Rejestru Sądowego pod numerem KRS  0000282076.  Wpisu  dokonał  Sąd  Rejonowy  dla  Miasta  Stołecznego  Warszawy w Warszawie, XIII Wydział Gospodarczy Krajowego Rejestru Sądowego. Sądem rejestrowym Spółki jest obecnie Sąd Rejonowy dla Miasta Stołecznego Warszawy w Warszawie, XII Wydział Gospodarczy Krajowego Rejestru Sądowego.  ▪  Głównym przedmiotem działalności Spółki jest produkcja, wydawnictwo oraz dystrybucja gier komputerowych. ▪  NIP: 1181585759. ▪  REGON: 017186320. ▪  Czas trwania Spółki jest nieoznaczony.  2. Strategia CI GAMES   Nasza  misja  to  ciągły  rozwój  zarówno  nowych,  jak  i  istniejących  marek,  znanych  i  cieszących  się uznaniem w skali światowej. Dzięki wydawaniu tytułów wiodących w swoim gatunku, cenionych za jakość,  kreatywność  i  innowacje,  dążymy  do  zapewnienia  dynamicznego  wzrostu  wyników finansowych. CI Games to znana na całym świecie firma zajmująca się grami wideo, ceniona za najlepsze w swojej klasie gry w gatunkach akcji i RPG w tym serię Sniper Ghost Warrior oraz Lords of the Fallen. Założona w  2002  roku  działa  na  prawdziwie  globalną  skalę,  zatrudniając  ponad  140  specjalistów  z  branży z całego  świata.  Spółka  notowana  jest  na  głównym  rynku  Giełdy  Papierów  Wartościowych w Warszawie. SOLIDNA PODSTAWA, JESZCZE LEPSZA PERSPEKTYWA NA PRZYSZŁOŚĆ  Seria  „Sniper  Ghost  Warrior” sprzedała  się  w ponad  13  mln  egzemplarzy  na  całym  świecie, a gra „Lords of the Fallen” przekroczyła niedawno próg 3 milionów. 
 8  CI  Games  jest  niezależnym,  globalnym  deweloperem  i  wydawcą  gier  wideo,  posiadającym  studia w Warszawie,  Barcelonie,  Bukareszcie,  Wielkiej  Brytanii  oraz  biuro  wydawnicze  w  Stanach Zjednoczonych.  Od  blisko  20 lat  tworzymy  tytuły  rozpoznawalne na całym  świecie,  przez ten  czas zdobywając zaangażowanych, oddanych fanów oraz renomę w branży. W 2018 roku założyliśmy United Label, skupiając się na mniejszych, ale równie ambitnych tytułach, a w 2020 roku zebraliśmy zespół weteranów branży tworząc Hexworks – nowe studio specjalizujące się w grach akcji RPG  NIEUSTAJĄCY ROZWÓJ NASZYCH BRANDÓW Rozwijamy nasze produkty, tworząc i wprowadzając na rynek doskonałe gry, które zdobywają serca klientów, w coraz szerszej gamie gatunków. Nieprzerwanie rozwijamy nasze franczyzy, tworząc i dostarczając  wysokiej jakości gry,  poszerzając tym zaangażowanie naszych klientów w kilku bardzo popularnych gatunkach. Znani z dwóch głównych serii – Sniper Ghost Warrior oraz Lords of the Fallen – budujemy solidną reputację  marki  CI  Games,  nieustannie  rozwijając  i  dostarczając  najlepsze  tytuły,  zarówno w przypadku nowych, jak i istniejących IP. W  odniesieniu  do  serii  Sniper  Ghost  Warrior  zamierzamy  ugruntować  swoją  pozycję  specjalisty w gatunku  taktycznych  gier  FPS,  zwiększając  dostępność  i  atrakcyjność  tytułu  dla  szerszej publiczności, jednocześnie nadal angażując dotychczasową grupę fanów dzięki najlepszej w swojej klasie rozgrywce snajperskiej. Seria Lords of the Fallen cieszy się dużym uznaniem i rozpoznawalnością na rynku w gatunku Fantasy RPG.  Koncentrując  się  na  tworzeniu  wciągającego  świata  gry  w  połączeniu  z  przełomowymi mechanikami walki, naszym celemem jest aby Lords of  the Fallen 2 stał się najbardziej ambitnym projektem w portfolio CI Games. Projekt Survie jest trzecim własnym IP spółki CI Games, i stanowi trzeci filar biznesu.  Dostrzegając szansę w niezwykle udanym gatunku survivalowym, naszą ambicją jest wykorzystanie stale rosnącej liczby odbiorców, wykorzystując technologię UE5, aby stworzyć tytuł z wiodącą w gatunku grafiką, obok najlepszych w swojej klasie systemów i komercyjnie- motyw dźwiękowy. W przypadku United Label naszym priorytetem jest budowanie pozycji, w której wydawca jest uznaną i cenioną marką w kategorii gier niezależnych, kojarzoną z tytułami o najwyższej jakości i tworzonych z dbałością o szczegóły. Dzięki regularnemu wydawaniu gier na kluczowych platformach będziemy stale zwiększać rozpoznawalność i renomę wydawcy. NIEUSTANNY ROZWÓJ ZESPOŁU Dzięki  przyciąganiu  światowych  talentów  w  branży  nasze  możliwości  dostarczania  wielu  bardzo dobrych  gier  rosną.  Skupienie  na  odbiorcach  naszych  gier  oraz  dogłębne  rozumienie  światowych trendów to nasz kluczowy cel. Głównym  priorytetem  w  nadchodzących  latach  jest  dalsze  zwiększenie  renomy  studia  w  skali globalnej. Dynamicznie rozwijamy nasze wewnętrzne zespoły i regularnie wydajemy gry odnoszące sukcesy komercyjne. Stale powiększamy zespoły deweloperskie skupiając się na pozyskiwaniu osób o dużym doświadczeniu w branży. 
 9  CI Games jest ekspertem w zakresie wydawania oraz dystrybucji fizycznej i cyfrowej na kluczowych platformach  konsolowych  oraz  PC,  z  wysoce  wykwalifikowanym  wewnętrznym  zespołem wydawniczym posiadającym wysokie kompetencje z zakresu marketingu i sprzedaży, oraz wieloletnie doświadczenie w globalnej branży gier video.  AMBITNY PLAN WZROSTU Częścią  naszej  strategii  jest  zapewnienie  wysokiego  wzrostu  wartości  Spółki  poprzez  regularne wydawanie wysokiej jakości gier dla oddanej i rosnącej globalnej publiczności w stale rosnącej branży gier wideo. Dzięki otwarciu studia Hexworks i marce wydawniczej United Label jesteśmy w stanie oprzeć się na naszym stabilnym i  skutecznym  modelu biznesowym, który umożliwia nam jednoczesną  produkcję wielu gier o wysokiej jakości i zróżnicowanych gatunkach. Wzrost finansowy ma dla nas kluczowe znaczenie, należy jednak zauważyć, że niekoniecznie będzie on występował rok do roku. Chcemy wydawać gry w momencie, gdy będziemy przekonani, że są one gotowe by zapewnić odpowiedni poziom satysfakcji graczom.  3. Analiza rynku  Zajmująca  się  analizą  rynku  firma  Newzoo1 szacuje,  że  w  roku  2021,  trzy  miliardy  graczy wygenerowały  globalne  przychody  w  wysokości  ok.  176  mld  USD,  co  oznacza  spadek  o  1,1%  po rocznym  wzroście  o  ponad  20%  w  roku  2020  w  wyniku  wzrostu  popytu  na  gry  w  związku z lockdownem. W latach 2021-2024 należy spodziewać się powrotu do bardziej regularnego trendu wzrostu o 7,6%, co pozwoli zwiększyć łączną wartość rynku do ponad 219 mld USD do roku 2024.    1 Global Games Market Report, Newzoo, 2021 
 10  Źródło: Newzoo Rynki  Europy,  Bliskiego  Wschodu  i  Afryki  (EMEA)  oraz  Ameryki  Północnej  łącznie  reprezentują  wg oszacowań około 46% globalnych przychodów za rok 2021, a rynki Azji-Pacyfiku (z dominacją Chin) - łącznie 50% przychodów, jakkolwiek można zauważyć, że rosnące restrykcje, jak i klimat polityczny w Chinach,  w  szczególności  ograniczenie  dozwolonego  czasu  grania  w  gry  przez  dzieci,  mogą spowolnić  przyszły  wzrost.  CI  Games  nie  jest  w  istotnym  stopniu  narażona  na  ryzyko  związane z Chinami.  Źródło: Newzoo  W roku 2021, 52% globalnych przychodów generowały urządzenia mobilne (smartfony i tablety), za 28% odpowiadały konsole, a za pozostałe 20% - komputery PC (zarówno w formie pobrań, jak i gier funkcjonujących w wyszukiwarkach).   
 11  4. Nasze gry                        
 12                        CATEGORY: Action-RPG RELEASE: July 2021 78 83 SRP: €19.99/$19.99 CATEGORY: Action-RPG RELEASE: July 2020 81 92 SRP: €21.99/$19.99 CATEGORY: Action-RPG RELEASE: Sep 2021 82 90 SRP: €24.99/$24.99                                      
 13  5. Cztery filary                           CI  Games  określiła  cztery  filary,  na  których  zamierzamy  zbudować zrównoważoną, rozwijającą się działalność: 1) seria SGW, 2) LotF2, 3) Projekt Survive (nowe, trzecie IP) oraz 4) United Label, wydawca gier niezależnych.  Najnowszy tytuł w długoterminowej, odnoszącej sukcesy serii Sniper Ghost  Warrior  –  gra  Sniper  Ghost  Warrior  Contracts  2  -  została wydana  na  PC,  PS4,  Xbox  Series  X/S  i  Xbox  one  04.08.2021. 24.08.2022  tytuł  zadebiutował    na  PS5.  Była  to  najbardziej imponująca  wizualnie  premiera  w  tej  serii.  Dodatkową  nowością było  wprowadzenie  możliwości  oddawania  strzałów  z  odległości ponad 1000m - o co od dawna prosili fani -, gra zyskała także szereg ulepszeń mechaniki gry. W rezultacie SGWC 2 została bardzo dobrze przyjęta  zarówno  przez  użytkowników,  jak  i  przez  media;  łączna punktacja  użytkowników  platformy  Steam  wyniosła  84%,  była znacząco  lepsza  od  poprzedniego  rekordu  serii  (74%,  SGW Contracts  ). Nowa wersja gry  na  PS5 (najbardziej zaawansowana technicznie  ze  względu  na  możliwości  sprzętu  nowej  generacji) posiada obecnie rating 81 w serwisie Metacritic. To kolejny rekord dla serii, której punktacja utrzymywała się dotąd na poziomie około 70. Sprzedaż tytułów marki  Sniper Ghost Warrior stale poprawia wyniki  –  SGW  Contracts  2  pokonała  poprzednią  część  o  39% jednostek w sprzedaży cyfrowej za ten sam okres (dane za okres od premiery do końca grudnia 2021 r.), zwiększając o 64% przychody brutto  z  bazowej  sprzedaży  gier  w  wyniku  zarówno  wzrostu  SRP z 29,99  USD  („SGW  Contracts”)  do  39,99  USD,  jak  i  lepsze zarządzanie  jednostkami  SKU.  Ponadto  zwiększyliśmy  sprzedaż  w formie DLC (zawartości do pobrania) o 227% w porównaniu z „SGW Contracts” (wzrost o 1 mln USD w porównaniu z 250 tys. USD), co daje wynik w postaci przychodów brutto z DLC w wysokości 1,25 mln USD.  Będziemy  kontynuować  wdrażanie  tej  strategii,  tworząc kolejne wersje cyfrowe SGW Contracts i SGW Contracts 2, w których połączymy podstawowe gry i DLC, co pozwoli nam wprowadzić na rynek kolejne wersje premium i podwyższyć ceny sprzedaży.   Mamy  zamiar  tworzyć  kolejne  wersje  cyfrowe  „SGW Contracts”  i  „SGW  Contracts  2”,  w  których  połączymy podstawowe edycje gier i DLC, co pozwoli nam wprowadzić na  rynek  kolejne  iteracje  tych  produktów  i  efektywniej zarządzać ceną detaliczną. Wysoka sprzedaż i odbiór „SGW Contracts 2” przez krytyków upewniły nas  w przekonaniu, że studio prowadzi tę serię we właściwym kierunku. Kolejny projekt „Sniper Ghost Warrior Next” jest w fazie produkcji. Liczymy, że jej obecność jeszcze mocniej zwiększy potencjał serii, z długoterminową korzyścią dla IP.  
 14                          Długo oczekiwany sequel do gry wydanej w 2014 „Lords of the Fallen”, „Lords of the Fallen 2”, ma pojawić się w wersji na  PC,  PS5  i  Xbox  Series  X/S  w  roku  2023  w  pełnej  cenie detalicznej. Zważywszy, że pierwsza odsłona zyskała ponad 10 milionów odbiorców,  niezwykle  istotne  jest  dla  nas  ponowne zainteresowanie  użytkowników  nowym  produktem,  jak również  wyciągnięcie  korzyści  ze  znaczącej  ekspansji gatunku action-RPG od czasu premiery pierwszej części gry. „LotF  2”  będzie  charakteryzować  się  szeregiem  istotnych ulepszeń,  nową  estetyką  w  klimacie  dark  fantasy, charakterystycznym  dla  gatunku  action-RPG;  całkowicie zmodyfikowanym,  stanowiącym  większe  wyzwanie  dla graczy systemem walki o wyższym poziomie integracji walki. Dział marketingu prowadzi obecnie badania konsumenckie, aby  lepiej zrozumieć  zarówno  postrzeganie  IP  przez  rynek, jak i stopień jego penetracji, co przyczyni się do właściwego pozycjonowania nowego produktu serii. Globalna kampania marketingowa została zaplanowana na 3 kwartał 2022 r.  
 15                              Projekt:    Survive  będzie  trzecim  dużym  IP należącym  do  CI  Games,  tworzącym  jeden  z czterech filarów naszej działalności. Rozpoznanie możliwości,  jakie  wiążą  się  z  odnoszącym ogromne  sukcesy  gatunkiem  survival,  skłoniło nas,  aby  zaadresować  do  wciąż  rosnącej  bazy odbiorców nowy tytuł, korzystając z technologii UE5,  a  także  charakterystycznych  dla  tego gatunku  walorów  wizualnych,  najlepszych systemów  w  branży,  jak  i  warstwy  narracyjnej, odpowiadającej oczekiwaniom konsumentów.  W roku 2021, United Label wydała dwa tytuły, które zostały  entuzjastycznie  przyjęte  przez  krytyków, wzmacniając  reputację  firmy  jako  wydawcy  gier komputerowych najwyższej jakości, choć na mniejszą skalę.  Pikselowa  gra  typu  boss-rush  action-RPG, zatytułowana  „Eldest  Souls”,  miała  swoją  premierę cyfrową na PC, PS5, PS4, Xbox Series X/S, Xbox One i  Nintendo  Switch  dnia  29.07.2021  r.  Pomimo rosnącej  konkurencji  w tym  gatunku,  tytuł  został przyjęty bardzo  dobrze  zarówno  przez  graczy, jak i przez media; aktualnie, jego punktacja na platformie Steam wynosi 83%, a rating Metacritic wynosi 80 dla wersji  Xbox  Series  X.  Dzięki  temu,  tytuł  osiągnął sprzedaż na poziomie 70 tys. jednostek, w tym 55% za pośrednictwem platformy Steam, i wygenerował przychody  w  wysokości  777  tys.  USD  od  chwili premiery do końca grudnia 2021 r.  
 16                            W  nieco  bardziej  odległej  perspektywie  planujemy premierę „Jednorocznej Edycji” fizycznej wersji „Eldest Souls”  w  rocznicę  wejścia  na  rynek  –  29.07.2022; obecnie  trwają  rozmowy  na  ten  temat  z Limited  Run Games.  „Tails  of  Iron”,  gra  z  gatunku  adventure-RPG,  która skupia się na mechanice walki, została wydana w wersji cyfrowej  na  PC  oraz  w  wersji  cyfrowej  i  fizycznej  (w wybranych  regionach)  na  PS5,  PS4,  Xbox  Series  X/S, Xbox One  i Nintendo  Switch dnia  17.09.2021  r.  Tytuł, bardzo  dobrze  przyjęty  przez  krytyków,  zyskał,  jak dotąd,  ocenę  użytkowników  na  poziomie  91%  na platformie Steam oraz rating 84 dla wersji Xbox Series X w serwisie Metacritic. Dzięki długotrwałej, skutecznej kampanii  marketingowej,  prowadzonej  m.in.  na platformach E3 i Gamescom, tytuł poradził sobie dobrze na rynku; w ciągu pierwszych 16 tygodni od premiery do  końca  grudnia  2021  sprzedano  108  tys. egzemplarzy,  generując  przychody  w  wysokości  1,82 mln USD. Zespół Odd Bug Studio pracuje obecnie nad kolejnym  ambitnym  projektem,  który  ma  być  wydany przez United Label.  Po  premierze  na  PC  i  Nintendo  Switch  w  roku  2020, która została dobrze odebrana przez graczy, w  związku z  nieustającym  popytem,  gra  „Röki”  została przeniesiona  na konsole  nowej  generacji  -  PS5  i Xbox Series X/S - dnia 28.10.2021 roku, co miało stymulować przyrost przychodów z tego tytułu w trakcie jego cyklu życia.  Ponadto,  we  współpracy  z  Super  Rare  Games doprowadziliśmy  także  do  wydania  wersji  fizycznej „Röki”. W roku 2021, United Label podpisała umowę na nowe IP,  Beyond  Galaxy  Land  -  grę  pikselową  z gatunku action-adventure,  nad  którą  pracuje  Sam  Enright. Premiera  na  wszystkie  duże  platformy  została zaplanowana na rok 2024.  
 17  6. Informacje  dotyczące  sezonowości  lub  cykliczności działalności Emitenta w prezentowanym okresie  Ze względu na zróżnicowane źródła przychodów oraz specyfikę branży gier wideo Grupa CI Games charakteryzuje się zmiennością przychodów ze sprzedaży w ciągu roku obrotowego, determinowaną głównie przez wprowadzanie do sprzedaży nowych produktów.  Cykl produkcji jednej gry realizowanej przez Spółkę wynosi zwykle od 12 do 36 miesięcy. Przy produkcji dwóch  gier  równocześnie  premiery  tych  gier  wykazują  znaczną  nierównomierną  cykliczność.  Tym samym cykl wydawniczy Spółki, w ramach którego wyznacza się daty premiery nowych gier, cechuje nieregularność.  Emitent  ustala  terminy  premierowej  sprzedaży  swoich  gier  tak,  aby  wybrać najkorzystniejsze  otoczenie  konkurencyjne,  w  tym  w  kontekście  znanych  planów  wydawniczych podmiotów konkurencyjnych, i aby premiera przyniosła Grupie możliwie najbardziej wymierne korzyści finansowe.  W  konsekwencji  typowym  zjawiskiem  w  całej  branży  gier  wideo  jest  odnotowywanie  przez producentów  znacząco  wyższych  przychodów  w  okresie  bezpośrednio  następującym  po  dacie premiery nowej gry oraz niejako naturalny spadek przychodów w kolejnych miesiącach. Stanowi to oczywisty efekt dużej sezonowości i cykliczności działalności, rozpoznany przez branżę gier wideo na całym świecie 7. Opis  produktów,  usług,  rynków  zbytu,  dostawców i odbiorców Grupa Kapitałowa CI Games prowadzi działalność produkcyjną i wydawniczą na globalnym rynku gier wideo.  Grupa  kładzie  nacisk  na  prowadzenie  sprzedaży  w  formie  dystrybucji  gotowych  nośników z programami  komputerowymi,  jednak  w  niektórych  przypadkach  prowadzi  sprzedaż  licencji  na dystrybucje programu na określonym obszarze i w określonym czasie. Gry  CI  Games  są  dostępne  we  wszystkich  krajach  świata  za  pośrednictwem  cyfrowych  platform dystrybucji  oraz  sprzedawane  na  nośnikach  fizycznych  przez  dystrybutorów.  Udział  sprzedaży krajowej  rośnie  w  latach  premiery  gdzie  jest  odnotowywana  większa    sprzedaż  na  nośnikach fizycznych. Struktura przychodów Grupy ze sprzedaży w ujęciu wartościowym:  Wzrost  udziału  sprzedaży  na  nośnikach  fizycznych  z  25%  w  2020  do  31%  w  2021  związany  jest z faktem, że najwyższa sprzedaż gier na nośnikach odnotowywana jest w pierwszych miesiącach po premierze gry (nie było premiery w 2020 z wyjątkiem gry z kategorii indie w United Label).    Przychody tys. zł % udział tys. zł % udziałSprzedaż na nośnikach fizycznych 32 891 31% 11 617 25%Sprzedaż cyfrowa 72 296 69% 34 365 75%Pozostała sprzedaż 341 - 29 -Razem 1 05 528 1 00% 46 01 0 100%20212020
 18  Podział terytorialny sprzedaży Grupy w podziale na regiony (ujęciu wartościowym):  Klienci, których udział w sprzedaży Grupy w roku 2021 przekroczył 10 %, są: ▪  Valve  Corporation  (27%  wartości  sprzedaży)  –  podmiot  niepowiązany  z  Grupą,  platforma Steam do sprzedaży cyfrowej gier; ▪  Sony Interactive Entertainment (18% wartości sprzedaży) – trzy jednostki prawne z Europy, USA, Japonii, niepowiązane z Grupą, platforma PlayStation do sprzedaży cyfrowej;  ▪  Microsoft Corporation (12% wartości sprzedaży) – podmiot niepowiązany z Grupą, platforma Xbox do sprzedaży cyfrowej;  ▪  U&I  Entertainment  (10%  wartości  sprzedaży)  –  podmiot  niepowiązany  z  Grupą, jeden z klientów spółki CI Games USA, Inc.   Pozostali kontrahenci nie przekroczyli wyznaczonego poziomu istotności 10%. Grupa  posiada  rozproszoną  bazę  dostawców,  spośród  których  żaden  nie  przekroczył  progu  10% w wartości zakupów w 2021 r. Kluczowi dostawcy Grupy obejmują: podwykonawców dostarczających elementy do produkcji gier, firmy świadczące usługi tłoczenia gier na nośnikach fizycznych, dostawców usług marketingowych. 8. Kluczowe wydarzenia  w  Grupie  w  2021 – opis istotnych dokonań  lub  niepowodzeń  wraz  z  wykazem najważniejszych zdarzeń ich dotyczących ▪  Kluczowym wydarzeniem w okresie pierwszych dziewięciu miesięcy 2021, była premiera gry „Sniper Ghost Warrior Contracts 2”. 04.06.2021 r. tytuł zadebiutował na platformy PlayStation 4,  Xbox  Series  X/S,  Xbox  One  i  PC.  Premiera  gry  na  platformę  PlayStation 5  nastąpiła 24.08.2021 r.  ▪  W 2021, skonsolidowane przychody ze sprzedaży gry „Sniper Ghost Warrior Contracts 2” od daty  premiery  (tj.  04.06.2021 r.)  przewyższyły  łączne  nakłady  związane  ze  stworzeniem i wydaniem gry, w tym kosztami jej produkcji, marketingu, kosztami wytworzenia na nośnikach fizycznych  oraz  opłatami  licencyjnymi  związanymi  z  silnikiem,  na  którym  oparta  jest  gra. W konsekwencji gra „SGWC 2” osiągnęła całkowity zwrot z inwestycji w drugim miesiącu po jej premierze.  ▪  29.07.2021 r. miała miejsce premiera „Eldest Souls” (gra z portfela spółki United Label S.A.), gry z gatunku RPG boss-rush  –  w wersji  na PC oraz PS5, PS4, Xbox  Series X/S, Xbox One i Nintendo  Switch.  Tytuł  został  bardzo  pozytywnie  przyjęty  przez  graczy  (na  dzień  publikacji raportu user score Steam wyniósł 83%) oraz media, zdobywając wysokie oceny 8 i 9 w wielu wiodących serwisach, takich jak IGN, Screen Rant, Tom's Guide.  ▪  17.09.2021, “Tails of Iron” gra przygodowa RPG została wydana na PS5, PS4, Xbox Series X|S, Xbox One, Nintendo Switch oraz PC.  Przychody2021 2020Globalne (z wyłączeniem Polski) 104 041 45 800udział (%) 99% 100%Polska 1 487 210udział (%)1% 0%Razem 1 05 528 46 01 0
 19  ▪  Grupa Kapitałowa CI Games istotnie zwiększyła zatrudnienie. Na dzień 31.12.2021 r., Grupa zatrudniała 157 osób, z czego ok. 124 pracuje  przy produkcji gier: 62 os Entertainment ób pracuje przy produkcji gry „Lords of the Fallen 2”, 48 osób przy produkcji serii „Sniper Ghost Warrior”, oraz 14 osób w zespole QA.  ▪  United Label S.A. 27.07.2021 r. podpisała nową umowę na kolejną grę z firmą Odd Bug Studio. Zespół  deweloperów  z  Manchesteru  jest  odpowiedzialny  za  produkcję  największego dotychczasowego tytułu z portfolio United Label S.A. – „Tails of Iron”. ▪  17.08.2021  r.  Zarząd  CI  Games  podjął  decyzję  o  rozpoczęciu  procesu  przeglądu  opcji strategicznych  dla  Spółki,  wspierających  dalszy  rozwój  działalności  jej  grupy  kapitałowej. Celem  przeglądu  opcji  strategicznych  jest  wybór  najkorzystniejszego  sposobu  realizacji długoterminowego  celu  Spółki,  którym  jest  jej  rozwój  oparty  o  dotychczasową  strategię prowadzący do maksymalizacji wartości dla obecnych i przyszłych akcjonariuszy. Zarząd CI Games podjął decyzję o powołaniu Joh. Berenberg, Gossler & Co. KG, London Branch w celu rozważenia  możliwości  wprowadzenia  akcji  spółki  na  kolejną  giełdę  -  Londyńskiej  Giełdy Papierów Wartościowych. Spółka będzie informować o dalszych krokach w formie raportów bieżących,  w  momencie  podjęcia  wiążących  decyzji  zgodnie  z  obowiązującymi  przepisami prawa.  ▪  CI Games S.A. 15.10.2021 r. podpisała umowę ze spółką BatFields s.r.o. dotyczącą produkcji gry z gatunku survival. Zgodnie z postanowieniami umowy produkcja gry zostanie wykonana przez  BatFields  przy  współpracy  ze  Spółką  oraz  jej  zespołem  dedykowanym  do  pracy  nad produkcją gry, w skład którego wejdą osoby kluczowe, odpowiedzialne po stronie Spółki za współprodukcję gry, w szczególności dyrektorzy kreatywni i artystyczni, dyrektor techniczny oraz  liderzy  projektów.  Zgodnie  z  postanowieniami  umowy  właścicielem  autorskich  praw majątkowych do gry będzie CI Games. Produkcja gry oparta będzie o silnik Unreal  5, a gra przeznaczona będzie na PC oraz konsole nowej generacji.  9. Opis czynników i zdarzeń, w szczególności o nietypowym charakterze,  mających  wpływ  na osiągnięte  wyniki finansowe Od 1 stycznia do 31 grudnia 2021 r. nie nastąpiły istotne zdarzenia o charakterze nietypowym, mające wpływ na osiągnięte wyniki finansowe Grupy.  W  czerwcu  2021,  miała  miejsce  premiera  gry  “Sniper  Ghost  Warrior  Contracts  2”,  która  miała kluczowy wpływ na wyniki finansowe w 2021.   10. Charakterystyka  zewnętrznych  i  wewnętrznych czynników istotnych dla rozwoju Grupy Grupa  funkcjonuje  na  rynku  międzynarodowym  i  jest  tym  samym  w  pewnym  stopniu  uzależniona od gospodarki międzynarodowej, aczkolwiek sama branża gier wideo jest bardziej odporna na kryzysy ekonomiczne niż inne gałęzie gospodarki. Do najważniejszych czynników zewnętrznych, które mają wpływ na rozwój Grupy kapitałowej, zaliczyć należy czynnik regulacyjny, tj. związany z aktualnym stanem regulacji prawnych, w tym podatkowych. Istotne znaczenie ma również coraz większa rola mediów wirtualnych w promowaniu poszczególnych tytułów oraz rosnący udział kanałów cyfrowych kosztem tradycyjnych kanałów dystrybucji. Ponadto, 
 20  rynek  producentów  gier  jest  coraz  bardziej  konkurencyjny,  co  ma  bezpośredni  wpływ  na  poziom wynagrodzeń w branży oraz na proces poszukiwania i utrzymania wysoko wykwalifikowanej kadry pracowniczej, wykonawców i podwykonawców. Spółka  koncentruje  swoją  działalność  na  projektach  atrakcyjnych  dla  potencjalnych  odbiorców o odpowiednio dużej skali. Do takich projektów należą “Sniper Ghost Warrior Next” oraz “Lords of the Fallen 2”. Równoległe realizowanie kilku projektów pozwoli na dywersyfikację przychodów, stabilizację wyników między  premierami  własnych  tytułów  i  efektywne  wykorzystanie  posiadanych  zasobów.  W  tym kontekście istotne jest zabezpieczenie finansowania w celu rozwoju działalności biznesowej Jednostki dominującej oraz Grupy CI Games.  Grupa zamierza podejmować nowe wyzwania w oparciu o własne zasoby oraz szeroką sieć partnerów. Taki model funkcjonowania pozwoli na zdecydowanie większą elastyczność w procesie podejmowania decyzji oraz realizacji nowych projektów. Szczegółowy opis czynników, które mogą mieć wpływ na działalność Grupy, znajduje się w Rozdziale III, niniejszego raportu.  11. Informacje  o  znaczących  umowach  dla  działalności gospodarczej Grupy Kapitałowej CI Games   ▪  Umowy na dystrybucję „Sniper Ghost Warrior Contracts” i „Sniper Ghost Warrior Contracts 2” zawarte  między  CI  Games  S.A. a: Koch  Media  na  obszarze  Niemiec,  Austrii,  Szwajcarii,  Belgii, Holandii,  Hiszpanii,  Portugalii, Wielkiej  Brytanii i Irlandii;  PAN  Vision  AB  ze  Szwecji  na  obszar Norwegii, Szwecji, Islandii, Danii, Finlandii, Litwy, Łotwy, Estonii; Maximum Games Ltd. z Anglii na obszar Wielkiej Brytanii i Irlandii; Five Star Games Pty. Ltd. z Australii na obszar Australii i Nowej Zelandii i Just For Games SAS z Francji na obszar Francji; H2 Interactive Co. Ltd. na obszarze Japonii i Korei Południowej; Game King LLC na rynki Bliskiego Wschodu. Umowy te zostały podpisane w 2019 r. i 2020 r., i są wciąż wiążące. ▪  Umowy  wydawnicze  zawarte  przez  United  Label  S.A.  z  niezależnymi  wydawcami:  Polygon Treehouse Ltd., Odd Bug Studio Ltd., Fallen Flag Studio Ltd. na dystrybucję ich gier na całym świecie. ▪  W dniu 15.10.2021, CI Games zawarła umowę z BatFields s.r.o. na rozwój gry umowę ze spółką BatFields s.r.o. (opisane w punkcie 8 powyżej). ▪  W  dniu  21.12.2020  r.  Spółka  zawarła  umowę  najmu  powierzchni  biurowej z Ghelamco GP 11 sp. z o.o. THE HUB S.K.A. z siedzibą w Warszawie. Najem nowej powierzchni biurowej rozpoczął się w czerwcu 2021 r. Umowa najmu została zawarta na okres 60 miesięcy.     
 21  II.  II. WYNIKI FINANSOWE   1. Rentowność biznesu    Skonsolidowany Rachunek Zysków i Strat  Skosolidowany rachunek zysków i strattys. zł tys. EUR tys. zł tys. EURPrzychody netto ze sprzedaży 105,528 23,054 46,010 10,283Zysk na sprzedazy 65,926 14,402 19,327 4,320Marża na sprzedaży (%) 62.5% 62.5% 42.0% 42.0%Zysk z działalności operacyjnej 40,267 8,797 8,729 1,951Marża na działalności operacyjnej (%) 38.2% 38.2% 19.0% 19.0%EBITDA  60,446 13,205 27,829 6,220EBITDA (%) 57.3% 57.3% 60.5% 60.5%Zysk (strata) brutto 42,819 9,354 8,532 1,907Marża brutto (%) 40.6% 40.6% 18.5% 18.5%Zysk (strata) netto 38,343 8,376 7,097 1,586Marża netto (%) 36.3% 36.3% 15.4% 15.4%Korekty EBITDA:Odpis na stare gry mobilne 2,040 446 - -Skorygowana EBITDA 62,486 13,651 27,829 6,220Skorygowana EBITDA (%) 59.2% 59.2% 60.5% 60.5%za okres od 1.01do 31.12.2021za okres od 1.01 do 31.12.2020   W czerwcu 2021, Spółka miała premierę gry „Sniper Ghost Warrior Contracts 2”, która miały znaczący wpływ  na  wyniki  finansowe  Grupy.  Gra  ta  wygenerowała  61%  skonsolidowanych  przychodów, natomiast gra „Sniper Ghost Warrior Contracts” (premiera w listopadzie 2019 r.) kontynuowała dobrą sprzedaż,  generując  16%  sprzedaży  2021  roku.  Sprzedaż  nowo  wydanych  gier  „Eldest  Souls” (premiera 27.07.2021) oraz „Tails of Iron” (17.09.2021) z portfela spółki United Label stanowiła 11% rocznej sprzedaży.  Sprzedaż cyfrowa stanowiła 69% sprzedaży 2021 w porównaniu do 75% w 2020.  Koszty wytworzenia sprzedanych produktów zawierały głównie koszt amortyzacji prac rozwojowych „Sniper  Ghost  Warrior  Contract”  i  „Sniper  Ghost  Warrior  Contracts  2”,  koszt  produkcji  nośników fizycznych, a także koszty produkcji, które nie zostały ujęte jako koszt prac rozwojowych.  Wzrost marży na sprzedaży z 42,0% w 2020 do 62,5% w 2021 wynikał głównie z premiery nowych gier, gdzie sprzedaż w pierwszych miesiącach po premierze generuje najwyższą marżę ponieważ nowe gry są sprzedawane w pełnej cenie. Kolejnymi pozytywnymi czynnikami mającymi wpływ na polepszenie rentowności  jest  pełne  umorzenie  gry  „SGWC”,  które  miało  miejsce  we  wrześniu  2021  r.  oraz jednostkowy koszt amortyzacji gry „SGWC 2”, który jest mniejszy w porównaniu do gry „SGWC”. W 2021 r. Grupa odnotowała zwiększenie kosztów sprzedaży (16,3 mln zł w 2021 w porównaniu do 5,8m zł w 2020) w wyniku kosztów marketingu gier, których premiera miała miejsce w tym roku, oraz 
 22  z rozwojem międzynarodowego zespołu sprzedaży i marketingu. Koszty ogólnozakładowe odnotowały wzrost (7,7 mln zł w 2021 w porównaniu do 5,5 mln zł w 2020) w związku z rosnącym zatrudnieniem i związanymi z tym kosztami. Zysk z działalności operacyjnej wyniósł 40,3 mln zł (38,2%) w 2021 r. i był znacznie wyższy niż w roku poprzednim (8,7 mln zł) głównie w wyniku premier gier.  Raportowana  EBITDA  wyniosła  60,4mln  zł  (57,3%)  osiągając  dwukrotny  wzrost  wartości w porównaniu do poprzedniego roku, w którym nie było żadnej premiery (z wyjątkiem gry z kategorii indie w spółce United Label). EBITDA skorygowana o niegotówkowy odpis na starsze gry mobilne w wysokości 2,0 mln zł wyniosła 62,5 mln zł (59,2%). Grupa odnotowała zysk  netto na poziomie 38,3 mln  zł (marża  netto 36,3%)  w 2021 r.  wynikającą głównie z rentowności gier „SGWC 2”, „Eldest Souls” i „Tails of Iron”.   2. Struktura bilansu   Skonsolidowany bilans   Skonsolidowany  bilanstys. zł tys. EUR tys. zł tys. EURAktywa trwałe 90,767 19,735 69,137 14,982Aktywa obrotowe 61,345 13,338 41,150 8,917Aktywa razem  152,112 33,072 110,287 23,899Kapitał własny  135,109 29,375 96,544 20,921Kapitał zakładowy  1,829 398 1,829 396Zobowiązania  17,003 3,697 13,743 2,978Zobowiązania długoterminowe 6,839 1,487 8,173 1,771Zobowiązania krótkoterminowe  10,164 2,210 5,570 1,207Pasywa razem 152,112 33,072 110,287 23,899stan na 31 .1 2.2020stan na 31 .1 2.2019  Suma bilansowa Grupy kapitałowej CI Games na dzień 31.12.2021 r. wyniosła 152,1 mln. zł i wzrosła o 38% w porównaniu do salda na koniec 2020r. Główne pozycje, które miały na to wpływ to wzrost wartości  księgowej  netto  praw  niematerialnych  (o  21,6  mln  zł)  oraz  zwiększenie  salda  gotówki o 9,4mln zł i należności o 9,8 mln zł. Na dzień 31.12.2021 r., pasywa zwiększyły się głównie w wyniku zwiększenia kapitałów własnych jako rezultat wygenerowanego zysku netto na poziomie 38,6mln zł.  Struktura aktywów Wskaźnik 31.1 2.202131.1 2.2020Wartości niematerialne / Aktywa 53.2% 53.5%Rzeczowe aktywa trwałe / Aktywa 1.2% 0.4%Należności handlowe / Aktywa 8.6% 6.2%Zapasy / Aktywa 1.7% 1.4%Środki pieniężne i ich ekwiwalenty / Aktywa 24.9% 25.6%Aktywa z tytułu odr. podatku dochodowego / Aktywa 2.4% 2.9%Pozostałe aktywa / Aktywa 2.7% 3.3% 
 23  Na dzień 31.12.2021 r., największą pozycję w strukturze aktywów stanowiły wartości niematerialne wynoszące 81,0 mln zł (53,2% całości aktywów na dzień 31.12.2021 r.), które zwiększyły się w ciągu roku o 22,0 mln zł. Główną pozycję wartości niematerialnych stanowiły Ukończone prace rozwojowe (13,1 mln zł) oraz prace rozwojowe w toku (62,5 mln zł), które łącznie wyniosły 75,6 mln zł na dzień 31.12.2021 r. W 2021 r. nakłady na gry wyniosły 41,7 mln zł i były głównie poniesione na gry „SGWC 2”, „SGW Next”, „LotF 2”.  Wzrost  salda  należności  handlowych  i  pozostałych  na  dzień  31.12.2021  r.  o  6,7  mln  zł  (64%) w porównania do salda na koniec 2020 r. jest związane ze wzrostem salda należności handlowych w wyniku wzrostu sprzedaży.  Środki  pieniężna  stanowią  znaczącą  pozycję  sumy  aktywów  (24,9%)  wynosząc  37,8  mln  zł  na 31.12.2021 – wzrost tej pozycji wynika z konwersji należności na gotówkę. Na  dzień  31.12.2021  r.  saldo  aktywa  z  tytułu  podatku  odroczonego  zwiększyło  się  o 0,4  mln  zł w porównaniu  z  saldem  na  31.12.2020  r.,  przy  równoczesnym  spadku  udziału  aktywa  z  podatku odroczonego w sumie bilansowej Grupy (z 2,9% na 2,4%).   Struktura pasywów Wskaźnik 31.12.202131.12.2020Kapitał własny 88.8% 87.5%Zobowiązania długoterminowe 4.5% 7.4%Zobowiązania krótkoterminowe 6.7% 5.1% Kapitały własne Grupy CI Games na dzień 31.12.2021 r. wyniosły 135,1 mln zł (88,8% skonsolidowanej sumy bilansowej)  i znacząco wzrosły w ciągu roku głównie w wyniku zysków zatrzymanych.    Zobowiązania długoterminowe Grupy zmniejszyły się z 8,2 mln zł (saldo na dzień 31.12.2020 r.) do kwoty  6,8  mln zł  na  dzień  31.12.2021  r.,  głównie  w  wyniku  spłaty  zobowiązania  z  tytułu  leasingu finansowego  związanego  z  nowym  biurem,  które  skompensowało  wzrost  rezerwy  na  podatek odroczony (o 0,6 mln zł). Zobowiązania krótkoterminowe wyniosły 10,2 mln zł na 31.12.2021 odnotowując dwukrotny wzrost głównie w wyniku zwiększenia salda rezerw krótkoterminowych (o 3,3 mln zł).  3. Przepływy finansowe i płynność   Skonsolidowany rachunek przepływów pieniężnych PLN' 000 EUR' 000 PLN' 000 EUR' 000Przepływy pieniężne netto z działalności operacyjnej 54,045 11,807 40,609 9,076Przepływy pieniężne netto z działalności inwestycyjnej  (43,976)  (9,607)  (22,892)  (5,116)Przepływy pieniężne netto z działalności finansowej  (420)  (92) 3,847 860Przepływy pieniężne netto 9,649 2,108 21,564 4,82020212020 
 24  W  2021  r.  przepływy  pieniężne  z  działalności  operacyjnej  wyniosły  54,0  mln  zł  i wynikały  głównie z konwersji salda należności na środki pieniężne. W 2021 przepływy pieniężne netto z działalności inwestycyjnej wyniosły (44,0) mln zł, z czego prawie większość dotyczyła wydatków na produkcję gier „Sniper Ghost Worrior Contracts 2” i „Sniper Ghost Worrior Next”,  „Lords of the Fallen 2” oraz  zaliczek na produkcję gier w spółce zależnej – United Label S.A.  Przepływy pieniężne netto z działalności finansowej wyniosły (0,4) mln zł. Na pozycję tę składają się głównie płatności leasingu finansowego.  Wskaźniki płynności  Wskaźnik 31.12.202131.12.2020Wskaźnik bieżącej płynności (aktywa bieżące/zobowiązania bieżące) 6.04 7.39Wskaźnik płynności szybkiej ((aktywa bieżące-zapasy)/zobowiązania bieżące) 5.78 7.10Wskaźnik natychmiastowy (aktywa bieżące - zapasy i należności)/zobowiązania bieżące) 4.08 5.22 Na dzień 31.12.2021, wskaźniki płynności były na wysokim poziomie, wskazując bezpieczną pozycję płynnościową Grupy oraz możliwości spłaty zobowiązań bieżących.    
 25  III.  III. ZARZĄDZANIE RYZYKIEM DZIAŁALNOŚCI GRUPY  W ocenie Zarządu CI Games S.A. nie istnieją poważne okoliczności wskazujące na brak możliwości lub istnienie poważnych zagrożeń dla możliwości kontynuowania przez Spółkę lub Grupę działalności w dającej się przewidzieć przyszłości. Poniżej  opisane  zostały  najważniejsze  czynniki  ryzyka  z  punktu  widzenia  Grupy  CI  Games.  Poza przedstawionymi  poniżej  czynnikami  ryzyka  istnieje  możliwość  pojawienia  się  innych  czynników nieopisanych poniżej, które nie zostały obecnie zidentyfikowane lub których Grupa nie jest świadoma. Materializacja czynników ryzyka zarówno opisanych poniżej oraz niezidentyfikowanych może wywołać negatywny wpływ na działalność operacyjną Grupy, wyniki finansowe oraz trudności w zrealizowaniu strategii, a tym samym na sytuację Grupy.  1. Czynniki  ryzyka  związane  z otoczeniem,  w  jakim  Grupa prowadzi działalność  Ryzyko związane z koniunkturą gospodarczą  Przeważająca część sprzedaży produktów Grupy prowadzona jest na rynkach zagranicznych – przede wszystkim na terytorium Ameryki Północnej i Południowej, a ponadto na kluczowych rynkach Europy, Azji i Afryki. Światowa  koniunktura  gospodarcza  ma  ograniczone  znaczenie  dla  aktywności  i  wyników generowanych przez Grupę. Wpływ na wysokość osiąganych poziomów sprzedaży ma tempo wzrostu PKB,  poziom  rozporządzalnych  dochodów  oraz  wydatków  gospodarstw  domowych,  poziom wynagrodzeń, kształtowanie się polityki fiskalnej oraz monetarnej państwa, a także poziom wydatków inwestycyjnych  przedsiębiorstw.  Pogorszenie  koniunktury  gospodarczej  na  globalnym  rynku  może implikować  obniżenie  wydatków  konsumpcyjnych  gospodarstw  domowych,  popytu  na  usługi i produkty  rozrywkowe.  Ewentualne  spowolnienie  gospodarcze  na  rynku  globalnym  może  z  kolei negatywnie  wpłynąć  na  zakładaną  przez  Grupę  rentowność  oraz  planowaną  dynamikę  rozwoju. Analogiczne  czynniki  mają  również  wpływ  na  poziom  sprzedaży  realizowanej  na  rynku  polskim. W 2020 r. pojawiła się pandemia koronawirusa SARS-CoV-2 (opisana  poniżej), trwająca przez  cały 2021 r. do dnia publikacji niniejszego sprawozdania, która niekorzystnie wpływa na polską i światową gospodarkę. Dodatkowo wzrost inflacji w Polsce i na innych rynkach, może mieć negatywny wpływ na strukturę kosztów. Wystąpienie opisanych powyżej okoliczności może mieć negatywny wpływ na perspektywy rozwoju, osiągane  wyniki  i  sytuację  finansową  Grupy.  Wystąpienie  negatywnych  tendencji  i  zdarzeń związanych  z koniunkturą  gospodarczą  jest  niezależne  od  Grupy.  Ewentualne  wystąpienie niekorzystnych  zjawisk  na  wybranych  rynkach  może  przekładać  się  na  wyniki  Grupy,  mimo dywersyfikacji  geograficznej  jej  struktury  sprzedaży.  Wymaga  jednak  podkreślenia,  że  rynek  gier wideo, na którym działa Grupa, mimo iż charakteryzuje się dużą konkurencyjnością i dynamiką, jest w zauważalnym  stopniu  bardziej  odporny  na potencjalne  kryzysy  niż inne  branże.  Potwierdzają  to badania  przeprowadzone  w  ostatnich  latach.  Dla  zmniejszenia  ryzyka  związanego  z  sytuacją makroekonomiczną Grupa rozwija działalność w skali globalnej.   
 26  Ryzyko związane koronawirusem SARS-CoV-2 coronavirus/ COVID-19 Rozprzestrzenianie się koronawirusa SARS-CoV-2 spowodowało negatywne skutki dla całej globalnej gospodarki, implikując spadek popytu na ogólnie rozumianą rozrywkę. Konsumenci na wielu rynkach mogą się skupiać na produktach pierwszej potrzeby, do których nie należą gry wideo. Z drugiej jednak strony,  ograniczenia  w  funkcjonowaniu  lokalnych  gospodarek  oraz  wprowadzana  okresy kwarantanny w różnych częściach świata mają wpływ na zmianę struktury sprzedaży – dostrzegalny jest  spadek  sprzedaży  gier  na  nośnikach  fizycznych  i  równoczesny  wzrost  sprzedaży  w kanale cyfrowym.  Grupa  CI  Games  stara  się  zapewnić  bezpieczeństwo  pracownikom  i  współpracownikom, wprowadzając  tryb  pracy  zdalnej.  Wymaga  to  zorganizowania  odpowiedniego  sprzętu  wraz z infrastrukturą.  Na  dzień  publikacji  niniejszego  raportu  Grupa  nie  odnotowała  znaczących przypadków  zachorowań  na  COVID-19  wśród  pracowników  i  współpracowników,  w  szczególności skutkujących przestojem lub opóźnieniem prac w Grupie, ale nie sposób wykluczyć, że taka sytuacja będzie  mieć  miejsce w  przyszłości.  To  zaś może  spowodować  zakłócenia  ciągłości prac,  zwłaszcza gdyba  przypadki  zachorowań  dotyczyły  kluczowych  pracowników,  współpracowników  lub podwykonawców. Również zakłócenia w trybie pracy mogą spowodować opóźnienia w produkcji lub procesie wydawniczym  gier, zwłaszcza w United Label S.A., w przypadku której nad  grami pracują małe  zespoły.    Zarząd  Spółki  na  bieżąco  monitoruje  sytuację  na  krajowym  i  światowych  rynkach, korzystając  z  dostępnych  źródeł informacji. W  przypadku  gdy sytuacja  związana z koronawirusem SARS-CoV-2 / COVID – 19 wpłynie na działalność Grupy, jej wyniki finansowe lub perspektywy, Zarząd Emitenta niezwłocznie  opublikuje stosowną  informację  w tym  przedmiocie  i podejmie niezwłocznie działania w celu ograniczenia jej niekorzystnego wpływu na działalność operacyjną Grupy. Ryzyko związane z wojną w Ukrainie   Wojna  na  Ukrainie  rozpoczęła  się  24.02.2022.  Międzynarodowe  środowisko  odpowiedziało  na  tę inwazję wprowadzając sankcje  na  Rosję i  wiele firm zaprzestało swojej działalności na rynku Rosji i Białorusi. Inne zaobserwowane konsekwencje to dewaluacja polskiej waluty, wzrost cen energii oraz kryzys humanitarny, presja inflacyjna. Wszystkie te czynniki mogą spowodować pogorszenie polskiej i  ogólnoświatowej  gospodarki,  co  może  spowodować  zmniejszenie  wydatków  na  rozrywkę.  Jak wskazano  powyżej, w  punkcie dotyczącym koniunktury gospodarczej, ryzyko to  jest poza kontrolą Grupy.  Grupa monitoruje sytuację i jej potencjalne negatywne konsekwencje.  Ryzyko związane z sytuacją branży gier Rynek  gier  wideo,  na  którym  działa  Grupa  CI  Games,  charakteryzuje  się  dużą  konkurencyjnością i dynamiką,  w  tym  zwłaszcza  szybkimi  zmianami  technologicznymi  oraz  zmianami  zainteresowań i zachowań  konsumentów.  Zarówno  poszczególne  spółki  z  Grupy  CI  Games,  jak  i  cała  Grupa, prowadząc  działalność  gospodarczą,  są  w  określonym  stopniu  uzależnione  od  czynników makroekonomicznych  oraz  ogólnej  sytuacji  makroekonomicznej.  W  ocenie  Zarządu  Spółki  sama branża  gier  wideo  jest  relatywnie  odporna  na  potencjalne  kryzysy.  Dla  zmniejszenia  omawianego ryzyka  Grupa  rozwija  swoją  działalność  w skali  globalnej,  prowadząc  samodzielnie  działalność wydawniczą  na  wszystkich  najważniejszych  rynkach  na  świecie.  W  ostatnich  latach  branża rozrywkowa  rozwijała  się  dynamicznie  i  szacuje  się,  że  wartość  rynku  gier  wideo  przekroczyła  już wartość branży filmowej. Co więcej, dotychczasowe badania pokazują, że nawet w okresie globalnej dekoniunktury  (lata  2007-2011  oraz  2020  r.)  popyt  na  gry  wideo  rósł  z  roku  na  rok.  W  związku z powyższym w ocenie Zarządu CI Games S.A. ryzyko związane z sytuacją makroekonomiczną, choć rozpoznane (zidentyfikowane) przez Spółkę, należy do ryzyka o mniejszym znaczeniu dla działalności Spółki oraz Grupy i jako takie nie osłabia w stopniu zauważalnym konkurencyjności Spółki.  
 27  Ryzyko konkurencji Rynek  gier  wideo  charakteryzuje  się  wysokim  poziomem  konkurencyjności.  Z  uwagi  na zdywersyfikowany  model  biznesowy  obejmujący  produkcję  (development),  wydawanie  (publishing) oraz  dystrybucję  gier,  Grupa  jest  narażona  na  działania  konkurencji  w każdym  z  powyższych obszarów. W zakresie działalności wydawniczej Grupa konkuruje z innymi podmiotami, zarówno na rynku globalnym, jak i lokalnym, o możliwość podpisania licencji na atrakcyjne tytuły. W przypadku finalnego produktu, jakim jest gra wideo, konkurencja jest również globalna, ale dotyczy pozyskania, a niekiedy  także  utrzymania,  klienta  końcowego  będącego  odbiorcą  (adresatem)  gier  wideo,  tj. konsumentem.  Konsumentom  oferowane  są  obecnie  liczne  nowe  produkty,  nierzadko  o  podobnej tematyce,  przez  co  istnieje  ryzyko  spadku  zainteresowania  określonymi  grami  Grupy  na  rzecz konkurencji.  Konkurencyjny  rynek  wymaga  zatem  pracy  nad  ciągłym  podwyższaniem  jakości produktów, a także nad szukaniem nowych nisz rynkowych i tematów gier, które mogłyby zaciekawić szeroką (rosnącą) grupę odbiorców. Ponadto procesy konsolidacyjne zachodzące wśród podmiotów konkurencyjnych  w stosunku  do  Grupy  mogą  doprowadzić  do  wzmocnienia  ich  pozycji  rynkowej, a w konsekwencji  do  osłabienia  pozycji  Grupy  na  rynku  krajowym  i  międzynarodowym.  Większe podmioty dysponują z reguły wyższymi budżetami wydawniczymi lub marketingowymi, co może mieć istotne znaczenie dla sukcesu gry. Grupa skutecznie wykorzystuje swoje najważniejsze atuty: doświadczony zespół, ogólnoświatową sieć dystrybucji, przewagę kosztową, z którą wiąże się niższy próg rentowności w porównaniu do innych, znacznie  większych  producentów.  Płaska  struktura  organizacyjna  daje  z  kolei  atut  elastyczności i szybkości działania oraz sprawności zarządzania. Grupa od połowy 2016 r. tworzy gry wyłącznie na platformy nowej generacji (Sony PlayStation4®, Microsoft XboxOne®) oraz na PC, a obecnie także na konsole następnej generacji (next generation) – PlayStation5 oraz Xbox X/S, które posiadają wysoki potencjał handlowy. Ryzyko związane z kanałami dystrybucji gier Dystrybucja  produktów  Grupy  prowadzona  jest  kanałami  tradycyjnymi  (sprzedaż  pudełkowa)  oraz kanałami  cyfrowymi.  W ostatnich  latach  na  całym  świecie  obserwowany  jest  wzrost  znaczenia kanałów cyfrowych (w szczególności platform internetowych oraz platform dedykowanych wybranym konsolom),  z czym  wiążą  się  określone  czynniki  ryzyka.  Istnieje  ryzyko  ograniczenia  dostępu  do niektórych platform, działających w modelu zakładającym wyłączność. W takich przypadkach grono potencjalnych odbiorców danej gry może zostać ograniczone, co z kolei może wpłynąć na wysokość przychodów Grupy z dystrybucji gry za pośrednictwem takiej platformy. Istnieje ponadto nieznaczne ryzyko zmiany sposobu dystrybucji gier na poszczególne platformy, w szczególności w przypadku gier konsolowych, np.  przejście  z dystrybucji  kanałami  tradycyjnymi  na  model  subskrypcyjny,  w którym w zamian  za  stałą  opłatę  abonamentową  graczowi  udostępniana  jest  cała  paleta  gier.  Może  to wpłynąć na poziom przychodów generowanych dla Grupy przez dany tytuł, w szczególności w okresie dostosowawczym po wystąpieniu zmiany sposobu dystrybucji. Wzrost znaczenia cyfrowych kanałów dystrybucji gier sprzyja nielegalnemu rozpowszechnianiu produktów Grupy bez jej zgody lub wiedzy. Pozyskiwanie przez konsumentów produktów Grupy w sposób nielegalny może negatywnie wpłynąć na poziom sprzedaży Grupy oraz jej  wyniki finansowe.  Istnieje również ryzyko  wykluczenia z danej platformy cyfrowej w związku z niespełnieniem wszystkich warunków regulaminu korzystania z niej.  Korzystanie  przez  Grupę  z  tego  rodzaju  platform  związane  jest  z  ryzykiem  prawnym  wynikającym z konieczności akceptacji ich regulaminów funkcjonowania, które z reguły poddane są regulacji prawa państw trzecich (obcych porządków prawnych). W związku z tym Grupa starannie dobiera dostawców platform  cyfrowych,  za  pośrednictwem  których  prowadzi  sprzedaż  gier,  premiując  te  podmioty, z którymi  łączy  Grupę  wieloletnia  współpraca.  Pozwala  to  istotnie  ograniczyć  ryzyko  wystąpienia w ramach  współpracy  z  dostawcami  takich  platform  cyfrowych  nagłych  zmian  w  zasadach 
 28  współpracy, niekorzystnych dla Grupy, dzięki czemu Grupa może odpowiednio wcześnie zareagować na ewentualne zmiany zasad współpracy (np. zmiany regulaminów, zmiany regulacji podatkowych itp.).  Ryzyko zmiany trendów Grupa Kapitałowa CI Games działa w obszarze nowych technologii i wirtualnej rozrywki, w którym cykl życia produktu jest stosunkowo krótki. Nie można wykluczyć ryzyka pojawienia się na rynku nowych rozwiązań,  które  spowodują,  że  oferowane  produkty  przestaną  być  atrakcyjne  i  nie  zapewnią pożądanych  wpływów.  W celu  ograniczenia tego  ryzyka przyjęto strategię podążania  za trendami i oferowania na rynku asortymentu, który jest sprawdzony i cieszy się uznaniem nabywców. Strategia wyznaczania trendów byłaby bardziej kosztowna i ryzykowna. Główne  działania  Grupy  w  tym  obszarze  opierają  się  na  stałym  monitorowaniu  rynku  pod  kątem rozwoju  nowych  technologii  (np.  3D)  oraz  na  zagospodarowywaniu  segmentów  tworzonych  przez nowopowstające konsole, urządzenia mobilne oraz Internet. Ryzyko zmiany regulacji prawnych Zagrożeniem dla działalności Grupy mogą być bardzo częste zmiany regulacji prawnych w Polsce oraz na świecie. Dotyczy to w szczególności uregulowań i interpretacji przepisów związanych z ochroną własności  intelektualnej,  rynkiem  kapitałowym,  prawem  pracy  i  ubezpieczeń społecznych,  prawem podatkowym  a także  uregulowań  dotyczących  prawa  spółek.  W niektórych  krajach  często podejmowany jest temat zakazu oferowania gier wideo zawierających elementy przemocy. Istnieje zatem  ryzyko  zmiany  przepisów  w  którymś  z  państw,  w  których  Grupa  Kapitałowa  oferuje  swoje produkty, co mogłoby wpłynąć negatywnie na wyniki działalności Grupy.  Materializacja powyższego czynnika ryzyka jest niezależna od Grupy i może mieć negatywny wpływ na jej wyniki, mimo że Emitent na bieżąco monitoruje zgodność stosowanych przez Spółkę przepisów z bieżącymi regulacjami prawnymi. Dodatkowo Grupa prowadzi działania mające na celu eliminację tego  ryzyka  przez  współpracę  z wyspecjalizowanymi  kancelariami  prawnymi  z całego  świata  oraz w drodze  ubezpieczenia  odpowiedzialności  cywilnej  produktowej  obejmujące  cały  katalog wydawniczy. Ryzyko zmian regulacji podatkowych Istotne znaczenie dla Grupy mają zmiany w zakresie prawa podatkowego zarówno krajowego, jak i obcego. Praktyka organów skarbowych oraz orzecznictwo sądowe w zakresie prawa podatkowego nie są jednolite. Rodzi to ryzyko przyjęcia przez organy podatkowe odmiennej od Grupy interpretacji przepisów,  co w konsekwencji  może  prowadzić  np.  do  powstania  zaległości  wobec  organów skarbowych. Ze względu na oparcie wielu umów zawieranych przez Grupę na przepisach prawa innego niż polskie, istnieje  ryzyko  podatkowe  wynikające  z  obowiązku  podlegania  zagranicznym  jurysdykcjom podatkowym  w  związku  ze  sprzedażą  do  klienta  bezpośredniego,  ryzyko  poprawnego  ustalenia obowiązku zapłaty podatku u źródła, należytego raportowania schematów podatkowych itd.  Polski  system  podatkowy  cechuje  się  niejednoznacznością  przepisów  oraz  częstymi  zmianami dokonywanymi w krótkim czasie. Niejednokrotnie brak jest jednolitej wykładni przepisów, co może powodować  ryzyko  odmiennej  ich  interpretacji  przez  Grupę  i  organy  podatkowe.  W  przypadku zaistnienia takiej sytuacji właściwy organ podatkowy może nałożyć na Grupę lub którąś ze spółek wchodzących w skład Grupy obowiązek  zapłaty podatku  oraz odsetek  od zaległości  podatkowych, a w określonych  sytuacjach  ustalić  tzw.  dodatkowe  zobowiązanie  podatkowe,  które  mogą  mieć 
 29  istotny,  negatywny  wpływ  na  wyniki  finansowe  Grupy.  Ponadto,  organy  podatkowe  mogą weryfikować poprawność składanych przez Grupę deklaracji podatkowych określających wysokość zobowiązania podatkowego, co do zasady, w ciągu pięcioletniego okresu od końca roku, w którym minął  termin  płatności  podatku.  W  przypadku  przyjęcia  przez  organy  podatkowe  odmiennej  od będącej  podstawą  wyliczenia  zobowiązania  podatkowego  przez  Grupę  interpretacji  przepisów podatkowych, sytuacja ta może mieć istotny negatywny wpływ na sytuację finansową Grupy.  Produkty  Grupy  objęte  są  stawką  VAT  w  wysokości  przewidzianej  w  przepisach  prawa  państwa, w którym są one sprzedawane. Ryzyko związane z opodatkowaniem produktów (gier) może wynikać ze zmian wysokości stawek podatkowych, istotnych z punktu widzenia Grupy. Dodatkowe ryzyko stanowią dla Grupy zmiany stawek podatków pośrednich, które mogą negatywnie wpłynąć  na  sytuację  finansową  Grupy.  Ewentualne  zmiany  w  wysokości  podatku  VAT  mogą niekorzystnie wpływać na rentowność sprzedawanych produktów w związku z obniżeniem popytu ze strony finalnych odbiorców. Ryzyko związane z prawem pracy  Dla  działalności  Grupy  znaczenie  mogą  mieć  zmiany  przepisów  dotyczących  zatrudniania pracowników,  w tym  obcokrajowców,  przede  wszystkim  w  zakresie  wymogów  związanych z zabezpieczeniem socjalnym pracowników, zapewnianym przez pracodawcę. Zmiany w tym obszarze mogą  mieć  wpływ  na  poziom  kosztów  ponoszonych  przez  Grupę.  Dodatkowo  znaczący  wpływ  na działalność  Grupy  mogą  mieć  podwyżki  płacy  minimalnej  wymagane  przez  ustawodawców w poszczególnych  państwach  oraz  zmiany  w  prawie  pracy  i  prawie  ubezpieczeń  społecznych, dotyczące obostrzeń w zakresie zatrudniania na podstawie umów cywilnoprawnych oraz obowiązku odprowadzania  składek  na  ubezpieczenia  społeczne  od  umów  cywilnoprawnych,  które  mogą zwiększyć koszty pracy ponoszone przez Grupę. Ryzyko walutowe Ze względu na fakt, że Grupa ponosi część kosztów prowadzenia działalności w walucie innej niż PLN, głównie  USD  oraz  EUR  (PLN  stanowi  dla  Emitenta  walutę  funkcjonalną  i  prezentacji),  czynnikiem ryzyka,  z jakim  Grupa  ma  do  czynienia,  jest  ryzyko  wystąpienia  niekorzystnych  zmian  kursów walutowych. Ryzyko to dotyczy w szczególności kursu wymiany PLN w stosunku do USD i EUR, gdyż przychody ze sprzedaży produktów rozliczane są w tych walutach. Aprecjacja złotego względem USD i  EUR  może  negatywnie  wpłynąć  na  wybrane  pozycje  sprawozdania  finansowego,  w tym w szczególności na przychody ze sprzedaży, co przy kosztach prowadzenia działalności, ponoszonych w części w PLN, może również negatywnie wpłynąć na wyniki finansowe Grupy. Jednostka dominująca zabezpiecza się przed ryzykiem walutowym, zaciągając zobowiązania w tych walutach.  W  I  kwartale  2021r.  Spółka  zawarła  transakcje  terminowe  forward  na  sprzedaż  USD w okresie sierpień - luty 2022 r.  2. Czynniki ryzyka związane z działalnością Grupy Ryzyko związane z utratą kluczowych pracowników Sukces  działalności  Grupy  w  bardzo  dużej  części  zależy  od  wiedzy  i  doświadczenia  zatrudnianych pracowników i współpracowników. Jest to cecha charakterystyczna dla branży gier wideo, gdyż tzw. wartości  intelektualne  są  w  jej  przypadku  kluczowym  aktywem.  Na  rynku  istnieje  trudność w pozyskaniu wykwalifikowanych specjalistów z branży deweloperskiej (produkcji gier). Z rekrutacją nowych  pracowników  i współpracowników  wiąże  się  ponadto  okres  ich  wdrożenia  w  obowiązki skutkujący przejściowo niższą efektywnością pracy. 
 30  Ryzyko związane z utratą kluczowych klientów Działalność handlowa prowadzona jest w oparciu o rozwinięte kanały sieci detalicznej w Polsce oraz o ścisłą  współpracę  z zagranicznymi  dystrybutorami  mającymi  swoje  siedziby  na  całym  świecie. Istnieje ryzyko rozwiązania umów dystrybucyjnych lub upadłości firm, które są formalnymi nabywcami towarów i których Grupa jest wierzycielem. W celu zminimalizowania ryzyka poniesienia strat Spółka posiada spółki  zależne, których  zadaniem  jest ciągłe  poszerzanie  możliwości  dystrybucyjnych  oraz ścisła współpraca z dystrybutorami. Obecnie kluczową rolę w tym zakresie odgrywa w ramach Grupy spółka zależna z siedzibą w Nowym Jorku – CI Games USA Inc.  Ryzyko związane z dostawcami Jedną z kategorii ryzyka związanego z dostawcami jest wprowadzanie tytułów na określone platformy konsolowe  i współpraca  z  ich  właścicielami  podczas  procesu  certyfikacji  nowych  tytułów. Nieuzyskanie  certyfikacji  oraz  możliwość  wypowiedzenia  umów  wydawniczych  na  konsole  to  dwa główne  elementy  ryzyka,  które  realnie  istnieją  i  mogą  mieć  wpływ  na  wyniki  finansowe  Grupy CI Games.  Należy  jednak  podkreślić,  że  Grupa  dokłada  szczególnych  starań  w  skrupulatnym wypełnianiu  i  realizowaniu  wszelkich  zobowiązań  wynikających  z  zawartych  umów  pomiędzy  tymi podmiotami a spółkami z Grupy. Płatności związane z wydawaniem gier na konsole stanowią główną kwotę zobowiązań handlowych Grupy w okresie sprawozdawczym i są realizowane z zachowaniem wszystkich terminów. Ryzyko związane z realizacją planów rozwojowych Rosnące  koszty  produkcji  gier  mogą  powodować  wzrost  zapotrzebowania  na  zewnętrzne finansowanie.  Emitent  posiada  zdolność  do  pozyskania  finansowania  z sektora  finansowego  – w przypadku wystąpienia potrzeby sfinansowania dodatkowych projektów.  Strategia  Grupy  CI  Games  zakłada  ponadto  rozwój  działalności  wydawniczej  w  zakresie  gier tworzonych przez zewnętrzne studia deweloperskie, w oparciu o koncepty kreatywne tych studiów (segment indie). Za realizację strategii Grupy w tym obszarze odpowiada spółka zależna Emitenta – United  Label  S.A.,  która  dotychczas  zawarła  umowy  wydawnicze  (umowy  licencji  wyłącznej  na terytorium całego świata) z czterema studiami deweloperskimi, zlokalizowanymi w Wielkiej Brytanii i Francji.  Każde  z tych  studiów  produkcyjnych  jest  przynajmniej  częściowo  zaangażowane w finansowanie swojej produkcji (jedno z nich finansuje ją w całości).  Niezrealizowanie  strategii  Grupy  w  całości  lub  w  części  może  wpłynąć  na  przychody  Grupy  oraz przepływy  pieniężne  w Grupie,  ale  nie  zagraża  stabilności  Grupy  i  jej  zdolności  do  generowania przychodów jako takiej.  Ryzyko roszczeń z zakresu praw autorskich  W ramach prowadzonej działalności producenckiej oraz wydawniczej Grupa nawiązuje współpracę z poszczególnymi  zewnętrznymi  podmiotami  świadczącymi  usługi  w  ramach  stosunków  prawnych o różnym  charakterze  (umowy  o współpracę  –  B2B,  umowy  o  dzieło,  inne  umowy  o  podobnym charakterze). Zawierane przez Grupę umowy są zróżnicowane nie tylko pod względem rodzaju lub charakteru prawnego, ale także przez wzgląd na prawo i jurysdykcję, którym są poddawane te umowy lub spory mogące na ich tle wyniknąć, zabezpieczenia tych umów itp. Zawierane przez Grupę umowy obejmują z reguły także postanowienia dotyczące korzystania lub nabywania przez Spółkę autorskich praw  majątkowych  do  rezultatów  tych  umów  stanowiących  utwory  w  rozumieniu  właściwych przepisów,  postanowienia  dotyczące  zakazu  konkurencji,  obowiązku  poufności  w  odniesieniu  do określonych kategorii informacji itp. W związku z umowami zawieranymi przez Grupę  dotyczącymi tworzenia grafik (assetów), map, modeli, scenariuszy, utworów muzycznych i podobnych oraz zakupu 
 31  licencji (np. na oprogramowanie), Grupa rozpoznaje ryzyko sytuacji, w której przeniesienie autorskich praw majątkowych będzie posiadało wady prawne, będzie nieskuteczne lub nie będzie przewidywało możliwości dalszej odsprzedaży. Ponadto, zgodnie z obowiązującymi w prawie polskim przepisami, do skutecznego  przeniesienia  praw  autorskich  konieczne  jest  dokładne  wskazanie  wszystkich  pól eksploatacji,  których  to  przeniesienie  dotyczy,  przy  czym  nieskuteczne  jest  dokonanie  tego  na podstawie ogólnej klauzuli wskazującej na „wszystkie znane pola eksploatacji”. Istnieje zatem ryzyko, że  w  przypadku  nierozpoznania  wcześniej  potencjalnego  pola  eksploatacji,  dany  utwór  zostanie wykorzystany  bezprawnie.  Istnieje  również  ryzyko,  że  podmioty  trzecie  przeniosą  na  Grupę  prawa majątkowe  do  utworów  w skuteczny  sposób,  jednak  same  skopiują  rozwiązania  dostępne  już  na rynku,  przekazując  je  jako  „własne”.  Większość  umów  zawieranych  przez  spółki  z  Grupy  dotyczy nabywania praw autorskich, wobec czego nie można wykluczyć kwestionowania przez osoby trzecie skuteczności  nabycia  tych  praw,  a  tym  samym  kierowania  przeciwko  Grupie  lub  przeciwko poszczególnym spółkom z Grupy roszczeń prawno-autorskich przez osoby trzecie.  W  celu  ograniczenia  ryzyka  z  tego  tytułu  Grupa  Kapitałowa  korzysta  z  usług  kancelarii  prawnych specjalizujących  się  w dziedzinie  ochrony  własności  intelektualnej  oraz  zapewnia  ochronę  znaków towarowych  swoich  produktów.  Zgłaszając  wniosek  w  celu  ochrony  znaków  na  terenie  Unii Europejskiej  i innych  krajów  z  całego  świata,  sprawdza  się  jego  dostępność  na  poszczególnych rynkach i szacuje ryzyko naruszenia praw podmiotów trzecich.  Ryzyko błędnego oszacowania nakładów i przyszłej sprzedaży Grupa prowadzi działalność zarówno w segmencie produkcyjnym, jak i w segmencie wydawniczym. W przypadku działalności wydawniczej koszt wprowadzenia gry do dystrybucji jest relatywnie niższy niż w przypadku wyprodukowania jej od podstaw. W obu przypadkach jednak rentowność danej gry i związana z tym możliwość pokrycia wydatków poniesionych w związku z jej wydaniem lub w ramach procesu  jej  produkcji  jest  bezpośrednio  skorelowana  z  sukcesem  rynkowym,  którego  skalę  można mierzyć wielkością popytu, liczbą sprzedanych sztuk oraz przychodami ze sprzedaży. Istnieje ryzyko, że Grupa w nieprawidłowy sposób oceni potencjał komercyjny nowego tytułu, np. gra  nie otrzyma akceptacji  jednego z systemów certyfikacji, otrzyma inną  niż zakładano kategorię wiekową  lub jej promocja  okaże  się  nietrafiona,  a  w  konsekwencji  tytuł  nie  odniesie  sukcesu  rynkowego.  To  zaś negatywnie wpłynie na przychody ze sprzedaży oraz wyniki finansowe Grupy.  Grupa dokonuje oceny gustów konsumentów, bazując na wiedzy o panujących trendach rynkowych, danych historycznych oraz doświadczeniu Zarządu Emitenta i współpracowników Grupy, aby dobierać do  katalogu  wydawniczego  oraz  podejmować  się  produkcji  gier,  które  będą  charakteryzowały  się wysokim  potencjałem  komercyjnym  i jednocześnie  pozwolą  na  wydanie  gry  na  wielu  platformach. Grupa z należytą starannością, w oparciu o wieloletnie doświadczenie, estymuje potencjał sprzedaży nowych tytułów. Z uwagi na wielość zmiennych wymagających oszacowania przed planowaną datą premiery  produktu  nie  ma  możliwości  całkowitego  wyeliminowania  ryzyka  błędnego  oszacowania nakładu i przyszłej sprzedaży. Ryzyko nowych tytułów gier  Działalność  Grupy  koncentruje  się  na  produkcji  gier  komputerowych.  Tego  rodzaju  działalność wymaga  ponoszenia  znaczących  nakładów  na  koszty  prac  rozwojowych  oraz  na  działalność marketingową, co ogranicza zdolność dywersyfikowania ryzyka i rozkładania go na różne produkty (tytuły).  W  rezultacie  następuje  koncentracja  ryzyka  na  stosunkowo  niewielu  tytułach  gier,  które w danym  momencie  oczekują  na  debiut.  Taka  koncentracja  ryzyka  powoduje,  że  w  przypadku sprzedaży danej gry na poziomie niższym niż oczekiwany Grupa narażona jest na spadek przychodów ze sprzedaży, a tym samym niższe wyniki netto oraz na problemy płynnościowe.  
 32  Ryzyko opóźnień w produkcji gier Przesunięcia  i  opóźnienia  premier  gier  komputerowych  są  normalnym  zjawiskiem  na  rynku  gier komputerowych.  Produkcja  gier  komputerowych  jest  złożonym  i  kosztownym  procesem  opartym w dużej  mierze  na  pracy  twórczej,  w  tym  artystycznej,  co  powoduje,  że  istnieje  ryzyko  błędnego oszacowania  harmonogramu  prac  nad  konkretnym  tytułem,  ryzyko  wystąpienia  problemów technicznych  związanych  z warstwą  programistyczną  (np.  niespełnianie  przez  grę  wymogów jakościowych  lub  problemy  z poprawnym  działaniem  gry,  ryzyko  braku  bądź  niedostatecznego poziomu finansowania. Rynek gier wideo jest napędzany przez oczekiwania związane z debiutem nowych produktów. Istnieje ryzyko,  że  niektóre  produkty  zostaną  ukończone  później  niż  pierwotnie  zaplanowano.  Może to w konsekwencji  negatywnie  wpłynąć  na  generowane  przepływy  pieniężne  i  wynik  finansowy w poszczególnych okresach.  Wewnętrzne  czynniki  mogące  wpłynąć  na  przesunięcie  daty  premiery  nowej  gry  związane  są z określeniem  czasu  koniecznego  do  ukończenia  procesu  produkcji  gry,  tak  aby  spełniała  ona oczekiwania  jakościowe.  Wydanie gry niespełniającej przyjętych przez  Grupę standardów mogłoby negatywnie wpłynąć na przychody ze sprzedaży konkretnego produktu, ale też osłabić jej wizerunek. Czynnikiem zewnętrznym mogącym mieć wpływ na podjęcie decyzji o przesunięciu daty premiery jest sytuacja rynkowa, gdyż istotnym elementem procesu decyzyjnego jest wydanie gry w optymalnym czasie, z uwzględnieniem kalendarza wydawniczego innych wydawców na świecie. Kolejnym ważnym czynnikiem  ryzyka  są  opóźnienia  dostawców  lub  podwykonawców  w  przygotowaniu  na  czas zamówionych komponentów gier.  Z  przesunięciem  daty  premiery  w  wielu  przypadkach  związany  jest  element  marketingowy  „długo oczekiwanej gry”, który korzystnie wpływa na budowanie wizerunku produktu. Zarówno w przypadku prowadzonej przez Grupę działalności wydawniczej, jak i produkcyjnej, zmiany w pierwotnie założonym harmonogramie prac mogą spowodować opóźnienie premiery danej gry, co z  kolei  może  spowodować  przesunięcie  w  czasie  sprzedaży  gotowego  produktu,  a  w  skrajnym wypadku – jej zaniechanie. To z kolei może przełożyć się na obniżenie przychodów ze sprzedaży oraz mieć negatywny wpływ na sytuację finansową Grupy. Mimo że w przypadku działalności wydawniczej Grupa  współpracuje  ze  starannie  wybranymi  studiami  deweloperskimi,  należy  mieć  na  uwadze,  iż Grupa nie posiada stałej bezpośredniej kontroli nad realizacją procesu produkcyjnego w przypadku każdego realizowanego projektu, co w rezultacie ogranicza wpływ Grupy  na powyższe ryzyko. Nie można również wykluczyć, że jedna lub kilka z tworzonych przez zewnętrzne studia gier, wydawanych przez Grupę, przyniesie przychody z opóźnieniem w stosunku do planu założonego przez Grupę lub nie zostanie w ogóle skierowana do dystrybucji. Ryzyko związane z produkcją gier na konsole, smartfony i tablety Produkcja gier na konsole oraz urządzenia z systemami iOS wymaga przejścia procesu certyfikacji z właścicielem  danej  platformy.  Istnieje  ryzyko  rozwiązania  współpracy  z właścicielem  platformy, opóźnienia  lub  nieuzyskania  certyfikacji  wyprodukowanej  gry,  co  może  mieć wpływ  na  opóźnienie premiery.  Ryzyko utraty płynności Grupa może być narażona na sytuację, w której nie będzie w stanie realizować swoich wymagalnych zobowiązań finansowych. Ponadto Grupa jest narażona na ryzyko związane z niewywiązywaniem się przez kluczowych kontrahentów ze zobowiązań umownych wobec Grupy, w tym zwłaszcza w zakresie 
 33  terminowego  regulowania  zobowiązań  przez  dystrybutorów  gier  wydawanych  przez  Grupę.  Takie zjawisko może mieć negatywny wpływ na płynność finansową Grupy i powodować m.in. konieczność dokonywania odpisów aktualizujących należności. Grupa w celu minimalizacji ryzyka zachwiana lub utraty  płynności  finansowej  dokonuje  systematycznych  analiz  struktury  finansowania,  dbając o utrzymanie  odpowiedniego  poziomu  środków  pieniężnych,  niezbędnego  do  terminowego regulowania zobowiązań bieżących Grupy.     
 34  IV.  IV. INFORMACJE ZWIĄZANE Z ŁADEM KORPORACYJNYM   1. Skład organów Emitenta  Zarząd Jednostki dominującej w 2021 r.:   Marek Tymiński Prezes Zarządu Monika Rumianek Członek Zarządu  Rada Nadzorcza Spółki w 2021 r. działała w składzie:   Ryszard Bartkowiak* Przewodniczący Rady Nadzorczej Marcin Garliński* Członek Rady Nadzorczej  Grzegorz Leszczyński*    Członek Rady Nadzorczej Rafał Berliński Członek Rady Nadzorczej Krzysztof Kaczmarczyk* Członek Rady Nadzorczej do dnia 06.12.2021 Adam Niewiński* Członek Rady Nadzorczej od dnia 06.12.2021 *Independent  2. Struktura organizacyjna Kluczowego Zespołu Struktura organizacyjna  Pracownicy w Grupie zorganizowani są w departamenty, które powiązane są z rozwojem kluczowych gier z serii „SGW” i „Lotf 2”, wspierane przez Departament Zapewnienia Jakości. Pozostałe działy to Departament Sprzedaży i Marketingu oraz Finansów i Administracji. Struktura departamentów jest prezentowana poniżej:   Liczba pracowników i współpracowników    Stand na 31.12.2021 Stand na 31.12..2020 Departament rozwoju gier 124 96 Sprzedaż i Marketing 14 11 Finanse i Administracja  19 13 Total 157 100   
 35  Kluczowy zespół W skład kluczowego zespołu CI Games wchodzą profesjonaliści wielu różnych narodowości. Wszyscy mają spore doświadczenie w branży gier video. Zespół działa z różnych lokalizacji, przyczyniając się do  dalszej  internacjonalizacji  firmy.  Jest  to  kontynuacja  strategii  pracy  zdalnej,  wprowadzonej w wyniku pandemii COVID-19. Strategia ta pozwala na przyciągnięcie specjalistów o zróżnicowanym doświadczeniu.  Lista kluczowych osób jest prezentowana poniżej:   Imię i nazwisko Stanowisko  Lokalizacja  Marek Tymiński CEO,  Prezes Zarządu Polska/ Hiszpania David Broderick CFO / Wice prezes Zarządu Irlandia Monika Rumianek Dyrektor ds. Administracji i Zasobów Ludzkich / Członek Zarządu Polska Darren Newnham Prezes United Label / Dyrektor Rozwoju Biznesu Wielka Brytania/ Polska Saul Gascon Dyrektor Wykonawczy (Hexworks) Hiszpania Aitor Roda Dyrektor Wykonawczy (Underdog) Szwecja Sam Sadeghi Wiceprezes ds. Globalnej Sprzedaży  Wielka Brytania Ryan Hill Dyrektor Marketingu Wielka Brytania Katarzyna Sermanowicz-Giza Dyrektor Finansowy  Polska Cezar Virtosu Dyrektor Kreatywny (Hexworks) Hiszpania Kenton Fletcher Dyrektor Kreatywny (Underdog) Francja Alexandre Chaudret  Art Dyrektor (Hexworks) Francja Joan Piqué Art Dyrektor (Underdog) Hiszpania Rhys Twelves Dyrektor  Techniczny  (Hexworks  & Underdog) Wielka Brytania  Struktura działu rozwoju gier CI Games ma dwa własne studia i trzecie zewnętrze, BatFields s.r.o. z siedzibą  w Republice Czeskiej. Pierwsze wewnętrzne studio jest w pełni odpowiedzialne za serię „Sniper  Ghost Warrior”. Obecnie głównym  celem  tego  studia  jest  praca  nad  kontynuacją  kolejnej  części  gry  z  serii  „Sniper  Ghost Warrior”.  Drugie wewnętrzne studio Hextworks, założone w roku 2020, jest odpowiedzialne za rozwój gry „Lords of the Fallen 2”. Hexworks może pochwalić się bardzo doświadczonym międzynarodowym zespołem, w tym m.in. z Hiszpanii, Rumunii, Wielkiej Brytanii, Francji jak i innych krajów. 
 36  W październiku 2021, CI Games i BatFields, z zarejestrowanym biurem w Republice Czeskiej, podpisały umowę dotyczącą produkcji gry z gatunku survival. Produkcja gry zostanie wykonana przez BatFields przy  współpracy  ze  Spółką  oraz  jej  zespołem  dedykowanym  do  pracy  nad  produkcją  gry,  w  skład którego  wejdą  osoby  kluczowe,  odpowiedzialne  po  stronie  Spółki  za  współprodukcję  gry, w szczególności dyrektorzy kreatywni i artystyczni, dyrektor techniczny oraz liderzy projektów. Dział Sprzedaży & Marketingu CI  Games  buduje  międzynarodowy  zespół  sprzedaży  i  marketingu  o  globalnym  zasięgu.  Zespół marketingu  jest  zlokalizowany  głównie  w  Wielkiej  Brytanii,  natomiast  członkowie  zespołu  ds. sprzedaży znajdują się  w Wielkiej Brytanii, Stanach Zjednoczonych i Polsce. 3.  Struktura akcjonariatu Jednostki dominującej Struktura  akcjonariatu  uaktualniana  jest  na  podstawie formalnych zawiadomień  od akcjonariuszy posiadających  co  najmniej  5%  ogólnej  liczby  głosów  na  Walnym  Zgromadzeniu  Spółki.  Udział procentowy w kapitale zakładowym oraz na Walnym Zgromadzeniu Spółki wyliczony został w oparciu o  ostatnie  dostępne  zawiadomienia  otrzymane  przez  Spółkę  w  trybie  właściwych  przepisów  od akcjonariuszy w odniesieniu do wysokości kapitału zakładowego na dzień publikacji sprawozdania. Kapitał akcyjny – struktura Ilość akcji oraz liczba głosów % głosów w kapitale zakładowym Spółki oraz w ogólnej liczbie głosów Marek Tymiński 53 083 570 29,02% Rockbridge Towarzystwo Funduszy Inwestycyjnych S.A. 15 718 357 8,59% Pozostali akcjonariusze  114 141 088 62,39% Razem 182 943 015 100,00%   4. Zestawienie  stanu  posiadania  akcji  CI  Games  S.A.  lub uprawnień  do  nich  przez  osoby  zarządzające i nadzorujące Emitenta    Zestawienie stanu posiadania akcji CI Games S.A. przez osoby zarządzające i nadzorujące na dzień przekazania raportu:  Osoba Funkcja Stan na 31.12.2021  Stan na 07.04.2022 (dzień publikacji raportu) Marek Tymiński CEO, Prezes Zarządu       52 663 570 53 083 570 Monika Rumianek Członek Zarządu  150 000 150 000 Marcin Garliński  Członek Rady Nadzorczej 40 000 40 000 Rafał Berliński Członek Rady Nadzorczej 66 000 66 000  
 37   Marek  Tymiński,  Prezes  Zarządu  CI  Games  S.A.,  jest  w  posiadaniu  53 083 570  akcji  Emitenta, co stanowi 29,02% w kapitale zakładowym Emitenta i 29,02% w ogólnej liczbie głosów w Spółce oraz w ogólnej liczbie głosów na walnym zgromadzeniu Spółki. Monika  Rumianek,  Członek  Zarządu  CI  Games  S.A.,  jest  w  posiadaniu  150 000  akcji  Emitenta,  co stanowi  0,08%  w kapitale  zakładowym  Emitenta  i  0,08%  w  ogólnej  liczbie  głosów  w  Spółce  oraz w ogólnej liczbie głosów na walnym zgromadzeniu Spółki. Marcin Garliński, Członek Rady Nadzorczej Spółki, jest w posiadaniu 40 000 akcji Emitenta, co stanowi 0,02 % w kapitale zakładowym Emitenta i 0,02 % w ogólnej liczbie głosów w Spółce oraz w ogólnej liczbie głosów na walnym zgromadzeniu Spółki. Rafał Berliński, Członek Rady Nadzorczej Spółki, jest w posiadaniu 66 000 akcji Emitenta, co stanowi 0,036 % w kapitale zakładowym Emitenta i 0,036 % w ogólnej liczbie głosów w Spółce oraz w ogólnej liczbie głosów na walnym zgromadzeniu Spółki.  Według  najlepszej  wiedzy  Spółki  pozostali  członkowie  Rady  Nadzorczej  nie  posiadali  akcji  Spółki w 2021 oraz na dzień publikacji niniejszego raportu.    5. Informacje  na  temat  umów  z  podmiotem  uprawnionym do badania sprawozdań finansowych   On 13.07.2021 CI Games S.A. zawarła umowę z UHY ECA Audyt sp. z o.o. sp.k. z siedzibą w Warszawie o dokonanie przeglądu półrocznego oraz badania jednostkowego i skonsolidowanego sprawozdania finansowego za lata 2021 -2023. Wyboru tego podmiotu dokonała Rada Nadzorcza CI Games S.A., na podstawie rekomendacji Komitetu Audytu Rady Nadzorczej Spółki, zgodnie z przyjętą w Spółce polityką i procedurą wyboru firmy audytorskiej.  Wybrany  podmiot  jest  wpisany  na  listę  podmiotów  uprawnionych  do  badania  sprawozdań finansowych,  prowadzoną  przez  Krajową  Izbę  Biegłych  Rewidentów  pod  numerem  ewidencyjnym 3115.   6. Informacja  o  znanych  Emitentowi  umowach,  w  wyniku których  mogą  w przyszłości  nastąpić  zmiany w proporcjach posiadanych akcji przez dotychczasowych akcjonariuszy i obligatariuszy  W  punkcie  poniżej  jest  opisany  program  motywacyjny  oparty  na  akcjach  serii  J  obejmowanych w wykonaniu praw z warrantów subskrypcyjnych serii C. W wyniku wdrożenia tego programu może nastąpić zmiana w proporcjach posiadanych akcji przez dotychczasowych akcjonariuszy. Badanie rocznych sprawozdań finansowych 41 000                                                                                         Przegląd sprawozdań finansowych 32 000                                                                                         Inne usługi atestacyjne  5 500                                                                                            Razem 78 500                                                                              Wynagrodzenie podmiotu uprawnionego do badania sprawozdań finansowych SpółkiRoczne wynagrodzenie netto (zł)
 38  7. Informacje  o  systemie  kontroli  programów  akcji pracowniczych  W dniu 22.06.2021 r. Zwyczajne Walne Zgromadzenie Spółki podjęło uchwałę nr 19/1/2021 w sprawie ustanowienia  programu  motywacyjnego  skierowanego  do  kluczowych  pracowników i współpracowników Grupy Kapitałowej CI Games, w tym Członków Zarządu CI Games S.A. Na podstawie tej uchwały w Spółce i w Grupie kapitałowej CI Games został przyjęty nowy program motywacyjny  oparty  na  akcjach  serii  J.  Realizacja  tego  programu  jest  uzależniona  od  wyników finansowych  Grupy  kapitałowej  CI  Games,  tzn.  od  spełnienia  przez  Spółkę  oraz  Grupę  Kapitałową CI Games jednego z dwóch następujących celów szczegółowych, w zależności od tego, który z nich zostanie osiągnięty jako pierwszy: i) łączny zysk netto Grupy Kapitałowej CI Games w latach obrotowych 2021–2022 w wysokości 40 000 000 zł (słownie: czterdzieści milionów złotych); ii) łączny zysk netto Grupy Kapitałowej CI Games w latach obrotowych 2021–2023 w wysokości 65 000 000 zł (słownie: sześćdziesiąt pięć milionów złotych). W przypadku realizacji jednego z tych celów osobom uprawnionym zostanie przyznane łącznie nie więcej  niż  13 720 726  (słownie:  trzynaście  milionów  siedemset  dwadzieścia  tysięcy  siedemset dwadzieścia  sześć)  warrantów  subskrypcyjnych  serii  C  z  prawem  objęcia  13 720 726  (słownie: trzynaście milionów siedemset dwadzieścia tysięcy siedemset dwadzieścia sześć) akcji zwykłych na okaziciela serii J. W wypadku jednak osiągnięcia jednego z ww. celów o każde kolejne 5 000 000 zł (słownie:  pięć milionów złotych)  więcej,  liczba warrantów  przydzielanych  w  związku  z wykonaniem powiązanego celu programu zostanie powiększona o 0,5 p.p., przy czym nie może ona wynieść więcej niż 7,5 % ogólnej liczby akcji w Spółce w dniu przyjęcia regulaminu programu motywacyjnego, tj. na dzień 22 czerwca 2021 r. W wyniku realizacji tego programu motywacyjnego osobom uprawnionym będącym członkami Zarządu Spółki może zostać przyznanych nie więcej niż 50 % warrantów, przy czym maksymalnie 30 % wszystkich warrantów może być przyznanych Prezesowi Zarządu Spółki.  Osoby, które będą uczestniczyć w programie motywacyjnym, wskaże Zarząd Spółki, zaś w odniesieniu do Członków  Zarządu  Emitenta  –  Rada  Nadzorcza  Spółki.  Akcje  emitowane  w  ramach  programu motywacyjnego  będą obejmowane przez uprawnionych  uczestników programu w wykonaniu  praw z warrantów subskrypcyjnych serii  C. Warranty subskrypcyjne serii C będą obejmowane nieodpłatnie, zaś akcje  serii  J – po cenie emisyjnej  wynoszącej  1,26 PLN  za  jedną akcję. Cena  emisyjna  została ustalona jako średnia ważona cena akcji Spółki na rynku regulowanym, na którym notowane są akcje Spółki w I kwartale 2021 r., pomniejszona o 10%, tj. 1,26 PLN. Regulamin przedmiotowego programu motywacyjnego  przyjęło  Zwyczajne  Walne  Zgromadzenie  Spółki  uchwałą  nr  19/1/2021  z dnia 22.06.2021 r.  Na podstawie uchwały nr 20/1/2021 Zwyczajnego Walnego Zgromadzenia Spółki z dnia 22.06.2021 r. Spółka wyemituje warranty subskrypcyjne serii C, które będą uprawniały ich posiadaczy do objęcia akcji  serii  J  (w  stosunku  jeden  warrant  –  jedna  akcja),  z  wyłączeniem  w  całości  prawa  poboru dotychczasowych  akcjonariuszy  Spółki.  Na  podstawie  tej  uchwały  zostało  ponadto  uchwalone warunkowe podwyższenie kapitału zakładowego Spółki na potrzeby ww. programu motywacyjnego. Warunkowy kapitał  zakładowy Spółki wynosi 137 207,26  zł (słownie: sto trzydzieści siedem tysięcy dwieście siedem złotych i 26/100). Akcje serii J po wyemitowaniu i objęciu przez uprawnione osoby zostaną  wprowadzone  do  obrotu  na  rynku  regulowanym  prowadzonym  przez  Giełdę  Papierów Wartościowych w Warszawie S.A.  
 39  Zgodnie z regulaminem programu motywacyjnego, akcje serii J będą objęte częściowym lock-upem w ten  sposób,  że:  (i)  w  okresie  30  (słownie:  trzydziestu)  dni  od  dnia  objęcia  akcji  serii  J  uczestnik programu będzie mógł zbyć nie więcej niż 1/3 objętych przez siebie akcji; (ii) w okresie kolejnych 30 (słownie: trzydziestu) dni od zakończenia okresu, o którym mowa w lit. i) powyżej, uczestnik programu będzie mógł zbyć pozostałe akcje, jednak w liczbie nie większej niż odpowiadająca 1/3 objętych przez niego  akcji;  (iii)  w okresie  kolejnych  30  (słownie:  trzydziestu)  dni  od  zakończenia  okresu,  o  którym mowa w lit. ii) powyżej, uczestnik programu będzie mógł zbyć pozostałe objęte przez siebie akcje, o ile część z nich zbył w terminach wskazanych powyżej, albo zbyć wszystkie objęte przez siebie akcje, o ile nie zbył ich części w terminach wyżej wskazanych.  Rada  Nadzorcza  Spółki  opracuje  zasady  wsparcia  finansowego  dla  uprawnionych  uczestników programu motywacyjnego w celu ułatwienia im objęcia akcji w tym programie.  Program motywacyjny, o którym mowa, przyjęto na lata 2021–2024. W dniu 22.06.2021 r. Zwyczajne Walne Zgromadzenie Spółki, na podstawie uchwały nr 21/1/2021 w sprawie uchylenia uchwały nr 17/2015 Zwyczajnego Walnego Zgromadzenia Akcjonariuszy Spółki CI Games  Spółki  Akcyjnej  z  siedzibą  w Warszawie  z  dnia  28.04.2015  r.  w  sprawie  programu motywacyjnego,  emisji  warrantów  subskrypcyjnych,  warunkowego  podwyższenia  kapitału zakładowego  oraz  wyłączenia  prawa  poboru  dotychczasowych  akcjonariuszy  w odniesieniu  do warrantów subskrypcyjnych oraz akcji emitowanych w ramach warunkowego podwyższenia kapitału zakładowego, jak również ubiegania się o dopuszczenie akcji emitowanych w ramach warunkowego podwyższenia  kapitału  zakładowego  do  obrotu  na  rynku  regulowanym  i  ich  dematerializacji  oraz zmiany Statutu Spółki, w ślad za uchwałą Zwyczajnego Walnego Zgromadzenia Spółki nr 20/1/2021 z dnia 22.06.2021 r., uchyliło w całości ww. uchwałę nr 17/2015 Zwyczajnego Walnego Zgromadzenia Akcjonariuszy Spółki z dnia 28.04.2015 r. Na tej podstawie formalnie zakończono proces emitowania akcji zwykłych na okaziciela serii F w ramach programu motywacyjnego Spółki przyjętego przez Walne Zgromadzenie Spółki w dniu 28.04.2015 r.  W dniu  09.08.2021  r. sąd rejestrowy Spółki  dokonał  wpisu  do  rejestru  przedsiębiorców  Krajowego Rejestru Sądowego prowadzonego dla Spółki, zmiany Statutu Spółki w zakresie przyjętym uchwałą nr 20/1/2021  Zwyczajnego  Walnego  Zgromadzenia  Spółki  z  dnia  22.06.2021  r.  w  zakresie  §10b dotyczącego kapitału warunkowego Spółki. Program motywacyjny, o którym mowa, przyjęto na lata 2021–2024. 8. Zobowiązania kredytowe   Na dzień 31.12.2020 r. ani Spółka ani Grupa nie posiadały zobowiązań kredytowych.      
 40  9. Umowy  zawarte  między  Emitentem  a  osobami zarządzającymi  przewidujące  rekompensatę w przypadku  ich  rezygnacji  lub zwolnienia z zajmowanego stanowiska bez ważnej przyczyny lub gdy ich  odwołanie  lub  zwolnienie  następuje  z powodu połączenia Emitenta przez przejęcie W 2021  r. Emitent nie  zawarł z  osobami  zarządzającymi  umów  przewidujących rekompensatę dla takich osób w przypadku złożenia rezygnacji z pełnienia funkcji, zwolnienia z zajmowanego stanowiska lub odwołania z jakiejkolwiek przyczyny.   10. Informacja  o  istotnych  transakcjach  zawartych  przez  Emitenta  lub  jednostkę  od  niego  zależną  z  podmiotami  powiązanymi Wszystkie zaprezentowane poniżej transakcje zostały zawarte na warunkach rynkowych. Transakcje Spółki ze spółkami należącymi do Grupy CI Games: Transakcje za okres od 1.01 do 31.12.2021 i salda na 31.12.2021KOSZTY PRZYCHODY NALEŻNOŚCI ZOBOWIĄZANIAPodmiot tys. zł tys. zł tys. zł tys. złCI Games USA Inc. 4,078 15,093 22,466 4,078Business Area Sp. z o.o. - 1 1 -Business Area Sp. z o.o. Sp.J. -  (92)  (818) -CI Games S.A. Sp. J.  (1) 1 - 191United Label S.A. 8,797 349 292 1,356CI Games UK Limited 2,528 - 1,839 -CI Games BUCHAREST STUDIO SRL 89 60 61 18CI Games Mediterranean Projects  28,458 387 6,387 5,169RAZEM  43,949 15,799 30,228 10,812* wraz z kosztami skapitalizowanymi CI Games S.A. udzieliła następujących pożyczek spółkom zależnym:  ▪  W dniu 12.12.2018 r., Emitent zawarł umowę pożyczki ze spółką zależną United Label S.A. w wysokości do 2 mln zł. Termin spłaty pożyczki upływa 12.12.2023 r.; oprocentowanie pożyczki równe  jest  stopie  bazowej  WIBOR  3M  powiększonej  o  marżę.  Na  podstawie  Aneksu  nr  1 i Aneksu  nr 2  wysokość  pożyczki  została  zwiększona  do  5,5  mln zł.  Na dzień 31.12.2021 r. pożyczka ta została spłacona. ▪  W  dniu  15.12.2020  r.  CI  Games  zawarła  umowę  pożyczki  ze  spółką  zależną,  CI  Games Mediterranean Projects SL w wysokości do 950 tys. EUR (następnie saldo zostało zwiększone do  kwoty  3,8  mln  EUR  na  podstawie  aneksów  z  dnia  24.05.2021  i  27.08.2021).  Pożyczka została udzielona na okres nie dłuższy niż 5 lat. Oprocentowanie pożyczki wynosi 4%. Saldo z tytułu tej pożyczki wraz z odsetkami wyniosło 6 387 tys. zł na dzień 31.12.2021 r. ▪  W dniu 29.09.2020 r. CI Games S.A. zawarła umowę pożyczki ze spółką zależną, CI Games Bucharest Studio S.R.L. w wysokości do 170 tys. EUR. Na dzień 31.12.2021 pożyczka ta została spłacona, saldo z tytułu tej pożyczki zawierało odsetki w wysokości 61 tys. zł.   
 41  Transakcje Spółki dominującej ze spółkami powiązanymi osobowo z Markiem Tymińskim – głównym akcjonariuszem CI Games S.A., który bezpośrednio lub pośrednio kontroluje następujące podmioty: Transakcje za okres od 1.01 do 31.12.2021 i salda na 31.12.2021KOSZTY PRZYCHODY NALEŻNOŚCI ZOBOWIĄZANIAPodmiot tys. zł tys. zł tys. zł tys. złFine Dining Sp. z o.o. 5 - 168 -RAZEM  5 - 168 - Transakcje Emitenta z podmiotami powiązanymi osobowo z Członkami Rady Nadzorczej i Członkami Zarządu Spółki dominującej: Transakcje za okres od 1.01 do 31.12.2021 i salda na 31.12.2021KOSZTY PRZYCHODY NALEŻNOŚCI ZOBOWIĄZANIAPodmiot tys. zł tys. zł tys. zł tys. złMarek Tymiński 60 - - -RAZEM  60 - - -  11. Informacje  o  powiązaniach  organizacyjnych  lub kapitałowych  Emitenta  z  innymi  podmiotami  oraz określenie  głównych  inwestycji  krajowych i zagranicznych  W skład Grupy kapitałowej CI Games na dzień 31.12.2021 r. wchodziły następujące podmioty: CI Games S.A. z siedzibą w Warszawie. Kapitał zakładowy: wynosi 1 829 430,15 zł. Spółka dominująca prowadząca  działalność  wydawniczą  i  produkcyjną,  kierująca  studiem  produkcyjnym  CI  Games w Warszawie. United Label S.A. z siedzibą w Warszawie. Kapitał zakładowy: 127 500 zł. 78,43% akcji w bezpośrednim posiadaniu CI Games S.A. Spółka prowadzi działalność wydawniczą. CI  Games  USA  Inc.  – spółka z  siedzibą  rejestrową  w stanie  Delaware,  Stany Zjednoczone  Ameryki Północnej.  Kapitał  zakładowy:  50 000  USD.  100%  udziałów  w bezpośrednim  posiadaniu CI Games S.A. CI  Games  USA  Inc.  jest kluczową  spółką  zależną  w  Grupie,  prowadzącą  działalność dystrybucyjną na rynkach Ameryki Północnej i Południowej.  Business Area sp. z o.o. – spółka z siedzibą w Warszawie. Spółka podlega konsolidacji począwszy od trzeciego kwartału 2010 r. Kapitał zakładowy: 5 000 zł. 100% udziałów w bezpośrednim posiadaniu CI Games S.A.  Business  Area  sp.  z  o.o.  sp.j.  –  spółka  z  siedzibą  w Warszawie.  Spółka  podlega  konsolidacji  od pierwszego kwartału 2015 r. 99,99% udziałów w tej spółce jest w bezpośrednim posiadaniu CI Games S.A.; pozostałe 0,01% jest w posiadaniu Business Area sp. z o.o. CI Games S.A. sp.j .– spółka z siedzibą w Warszawie. 99,99% udziałów w tej spółce jest w posiadaniu Business Area sp. z o.o.; 0,01% udziałów jest w bezpośrednim posiadaniu CI Games S.A. CI Games UK Limited – spółka z siedzibą w Londynie, Wielka Brytania. 100% udziałów w tej spółce jest w bezpośrednim posiadaniu CI Games S.A. 
 42  CI Games Mediterrean Projects, S.L. – spółka z siedzibą w Barcelonie, Hiszpania. 75% udziałów w tej spółce jest w bezpośrednim posiadaniu CI Games S.A. Spółka zajmuje się produkcją gry “Lords of the Fallen 2”.  CI Games Bucharest Studio S.R.L. – spółka w siedzibie w Bukareszcie, Rumunia. 100% udziałów w tej spółce jest w bezpośrednim posiadaniu CI Games S.A. Spółka zajmuje się produkcją gry “Lords of the Fallen 2” i „SGWC 3”. 12. Wskazanie  skutków  zmian  w  strukturze  jednostki gospodarczej,  w tym  w wyniku  połączenia  jednostek gospodarczych, przejęcia lub sprzedaży jednostek grupy kapitałowej,  inwestycji  długoterminowych,  podziału, restrukturyzacji i zaniechania działalności  W  dniu  15.11.2021r.  pan  Krzysztof  Kaczmarski  złożył  rezygnację  z  pełnienia  funkcji  członka  Rady Nadzorczej CI Games S.A. W  dniu  06.12.2021  r.  powołano  pana  Adama  Niewińskiego  jako  członka  Rady  Nadzorczej CI Games S.A. W kwietniu 2021 pani Monika Rumianek objęła funkcję Dyrektora spółki CI Games Bucharest Studio S.R.L., zastępując pełniącego tę funkcję od zawiązania tej spółki zależnej Pana Marka Tymińskiego.  13. Wskazanie  istotnych  postępowań  toczących  się  przed sądem,  organem  właściwym  dla postępowania arbitrażowego lub organem administracji publicznej Na  dzień  publikacji  niniejszego  sprawozdania  Zarząd  Emitenta  nie  posiada  informacji  na  temat toczących się postępowań z udziałem Jednostki dominującej lub jednostek od niej zależnych, których wartość (pojedynczo lub łącznie) stanowi co najmniej 10% kapitałów własnych Emitenta. Spółka poinformowała w Raporcie Rocznym z dnia 27.03.2020 r. o wszczęciu w dniu 17.10.2019 r. postępowania  sądowego  z  powództwa  CI  Games  S.A.  Emitent  złożył  w  Sądzie  Okręgowym w Warszawie pozew przeciwko EP Retail sp. z o.o., EP Office 2 sp. z o.o., EP Office 1 sp. z o.o. i EP Apartments  sp.  z  o.o.  o zapłatę  bezprawnie  pobranych  środków  z  tytułu  gwarancji  bankowej, nadpłaconych  kosztów  operacyjnych  i  nadpłaconego  czynszu  najmu.  Wartość  przedmiotu  sporu wynosi 876 tys. zł. Na dzień publikacji niniejszego raportu postępowanie sądowe jest w toku.    
 43  14. Informacje  o  istotnych  rozliczeniach  z  tytułu  spraw sądowych Na  dzień  publikacji  niniejszego  sprawozdania  Zarząd  Emitenta  nie  posiada  informacji  na  temat toczących się postępowań z udziałem Spółki dominującej  lub jednostek od niej  zależnych,  których wartość (pojedynczo lub łącznie) stanowi co najmniej 10% kapitałów własnych Emitenta. 15. Informacje  o  niespłaceniu  kredytu  lub  pożyczki  lub  o naruszeniu  istotnych  postanowień  umowy  kredytu  lub pożyczki,  w odniesieniu  do  których  nie  podjęto  żadnych działań naprawczych do końca okresu Grupa nie posiadała kredytów bankowych w 2021 r. ani na dzień publikacji raportu.  16. Informacja  dotyczącą  zmiany  w  klasyfikacji  aktywów finansowych  w  wyniku  zmiany  celu  lub wykorzystania tych aktywów W  2021  r.  nie  wystąpiły  zmiany  w  klasyfikacji  aktywów  finansowych  w wyniku  zmiany  celu  lub wykorzystania tych aktywów 17. Informacje dotyczące zmian zobowiązań warunkowych lub  aktywów  warunkowych,  które  nastąpiły  od  czasu zakończenia ostatniego roku obrotowego Na dzień 31.12.2021 r. Spółka posiadała następujące zobowiązania warunkowe: •  dwa kontrakty forward na sprzedaż 0,3 mln USD w styczniu i lutym po kursie wymiany 3.8910 PLN/USD z terminem realizacji styczeń - luty 2022; •  dwa kontrakty forward na sprzedaż 0,3 mln USD w styczniu i lutym po kursie wymiany 3.9025 PLN/USD z terminem realizacji styczeń - luty 2022. Na  dzień  niniejszego  raportu,  Spółka  nie  posiada  otwartych  kontraktów  terminowych  ani  innych zobowiązań warunkowych ani należności warunkowych.       
 44  18. Informacje  o  udzieleniu  przez  Emitenta  lub  przez jednostkę od niego zależną poręczeń kredytu lub pożyczki lub  udzieleniu  gwarancji  –  łącznie  jednemu  podmiotowi lub  jednostce  zależnej  od  tego  podmiotu,  jeżeli  łączna wartość  istniejących  poręczeń  lub  gwarancji  stanowi równowartość  co najmniej  10%  kapitałów  własnych Spółki W 2021, ani Spółka ani żadna spółek zależnych nie udzieliły pożyczek ani gwarancji, których wartość przekraczałaby 10% kapitałów własnych Spółki.  CI Games S.A. udzieliła pożyczek swoim spółkom zależnym, które są opisane w Sekcji III, punkcie 11.  19. Informacje  dotyczące  emisji,  wykupu  i  spłaty nieudziałowych i kapitałowych papierów wartościowych  W  2021  r.  nie  nastąpiła  emisja,  wykup  ani  spłata  nieudziałowych  lub  kapitałowych  papierów wartościowych.    20.  Informacje o zawarciu przez Emitenta lub jednostkę od niego  zależną  jednej  lub  wielu  transakcji  z  podmiotami powiązanymi, jeżeli pojedynczo lub łącznie są one istotne i  zostały  zawarte  na  innych  warunkach  niż  rynkowe ze wskazaniem ich wartości Istotne  transakcje  z  podmiotami  powiązanymi  zostały  opisane  w  Nocie  29  Skonsolidowanego Sprawozdania  Finansowego za rok  2021. W 2021 transakcje między podmiotami powiązanymi nie zawierały transakcji na warunkach innych niż rynkowe, nietypowych i wykraczających poza zwykły tok działalności operacyjnej przedsiębiorstwa z jednostkami powiązanymi.  21. Informacje dotyczące wypłaconej (lub zadeklarowanej) dywidendy,  łącznie  i w przeliczeniu  na jedną  akcję, z podziałem na akcje zwykłe i uprzywilejowane  W 2021 r. Spółka nie wypłacała dywidendy ani nie deklarowała jej wypłaty.  Zwyczajne Walne  Zgromadzenie Spółki z dnia 22.06.2021 r. podjęło uchwałę o  przeznaczeniu  zysku osiągniętego  w  2020  r.  w wysokości 6 069 537,74 zł  w  następujący  sposób:  na pokrycie  strat  z  lat ubiegłych – w części wynoszącej 1 636 627,42 zł, a w pozostałym zakresie – na kapitał zapasowy.   
 45  22. Inne  informacje,  które  zdaniem  Zarządu  Spółki  są istotne  dla  oceny  jej  sytuacji  kadrowej,  majątkowej, finansowej,  wyniku  finansowego  i ich  zmian  oraz informacje,  które  są  istotne  dla  oceny  możliwości realizacji zobowiązań przez Emitenta lub Grupę w okresie sprawozdawczym  Punkt ten został opisany w poniżej.   23. Informacje  dotyczące  wpływu  pandemii  COVID-19  na sprawozdanie finansowe Grupy  W okresie sprawozdawczym wpływ pandemii COVID-19 nie miał znaczącego wpływu na sprawozdanie finansowe Grupy.  Spółka  nie  korzystała  ze  wsparcia  ze  środków  publicznych  w  ramach  tarcz  antykryzysowych i pomocowych przygotowanych przez Rząd Rzeczypospolitej Polskiej.    W  związku  z  pandemią  COVID-19,  CI  Games  USA,  Inc.  brała  udział  w  programie  CARES  Act  for Economic  Relief.  Zgodnie  z  zasadami  Paycheck  Protection  Program,  CI  Games  USA,  Inc.  uzyskała dofinansowanie  w  wysokości  37 102  USD  (opisane  w  punkcie  8,  Rozdział  III  Skonsolidowanego Sprawozdania Finansowego za 2021 r.).  24. Informacja  o  wpływie  wojny  w  Ukrainie  na sprawozdania finansowe Grupy   Wojna na Ukrainie nie miała wpływu ani na sprawozdania finansowe Spółki ani Grupy. Nie ma ryzyka utraty płynności ponieważ działalność Grupy na terenie Rosji i Ukrainy jest ograniczona.   25. Wskazanie czynników, które w ocenie Zarządu Emitenta będą  miały  wpływ  na  osiągnięte  przez Grupę  wyniki finansowe  w perspektywie  co  najmniej  kolejnego kwartału  ▪  Grupa będzie kontynuowała sprzedaż gier „Sniper Ghost Warrior Contracts” i “Sniper Ghost Warrior Contracts 2” oraz gier z portfela United Label („RÖKI”, „Eldest Souls”, „Tails of Iron”). 
 46  ▪  Grupa  realizuje  większą  część  przychodów  ze  sprzedaży  w  walutach  obcych  (głównie  EUR i USD)  i  w  związku  z tym  kursy  walut  będą  miały  wpływ  na  osiągane  wyniki  finansowe w przyszłości. ▪  Grupa obecnie skupia się na produkcji gier „Lords of the Fallen 2” i „Sniper Ghost Warrior Next”  i  Projekt  Survive.  Gry  te  są  w  realizacji  przez  wewnętrzne  zespoły  ze  wsparciem zewnętrznych podwykonawców. ▪  Grupa    planuje  jednoczesne  notowanie  akcji  na  drugim  rynku  kapitałowym  -  na  giełdzie London  Stock  Exchange  w  celu  wzrostu  wartości  spółki  i  poszerzenia  możliwości inwestycyjnego dla szerszego grona międzynarodowych inwestorów. ▪  Grupa dalej będzie rozwijać swoje portfolio produktów zarówno w CI Games jak i w United Label. Grupa pracuje nad kilkoma wewnętrznie stworzonymi koncepcjami gier, z których część może  zostać  dopuszczona  do  pełnej  komercyjnej  produkcji  i  publikacji.  Grupa  jest  również w toku dyskusji wydawniczych z różnymi studiami deweloperskimi na całym świecie.                          
 47  V.  Zatwierdzenie  Sprawozdania  z  działalności Grupy Kapitałowej CI Games za rok 2021  Zarząd CI Games S.A.   Marek Tymiński                                   CEO, Prezes Zarządu            David Broderick  CFO, Wice Prezes Zarządu    Monika Rumianek Członek Zarządu                                                                                                                                            Warszawa, 07.04.2022      
 48                                  