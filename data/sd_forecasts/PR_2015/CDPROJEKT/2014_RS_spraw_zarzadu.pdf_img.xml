<?xml version="1.0" ?>
<document>
	<Page Number="1">
		<Text>Polityka w zakresie rozwoju Grupy Kapitałowej CD PROJEKT realizowana jest w ramach przyjętej strategii z dnia 17 listopada 2011
roku, uaktualnionej w dniu 21 marca 2013 roku.
Tworzymy najwyższej jakości innowacyjne produkty i serwisy poszukiwane przez użytkowników na całym świecie. Stawiamy na
uważną, otwartą i szczerą komunikację, dzięki której budujemy zaufanie i trwałe relacje z naszymi klientami.
Konsekwentnie dążymy do wejścia do ścisłej światowej czołówki firm mających najlepsze gry, które regularnie pojawiają się na
światowych listach przebojów. Chcemy, żeby nasza wytężona praca i nowatorskie pomysły przełożyły się nie tylko na uznanie
klientów, ale też na doskonałe wyniki finansowe i zadowolenie akcjonariuszy.
Wierzymy, że wraz z osiąganymi sukcesami, CD PROJEKT staje się jedną z najlepiej rozpoznawalnych polskich firm na świecie
i ambasadorem nowoczesnej Polski oraz pokoleń młodych Polaków.
Wejście do ścisłej światowej czołówki firm tworzących topowe gry wideo, posiadając jednocześnie jedną z najpopularniejszych
globalnych platform cyfrowej dystrybucji. Stałe rozszerzanie działalności o nowe segmenty cyfrowej rozrywki.
Grupa upatruje następujące kluczowe obszary rozwoju w roku 2015 i w latach kolejnych:
CD PROJEKT S.A. poprzez wewnętrzne studio CD PROJEKT RED jest deweloperem najwyższej klasy gier wideo i producentem znanych
na całym świecie gier RPG opartych na własnej marce Wiedźmin (The Witcher), z których pierwsza miała premierę w 2007 roku.
Druga część gry Wiedźmin na komputery PC miała światową premierę w dniu 17 maja 2011 roku, a w dniu 17 kwietnia 2012 roku na
konsolach Xbox 360 i komputerach PC zadebiutował Wiedźmin 2 Edycja Rozszerzona. Obie premiery odniosły olbrzymi sukces
rynkowy. Wynik zrealizowany na premierze gry Wiedźmin 2 był fundamentem wyniku Grupy zarówno w roku 2011, jak i w kolejnych
latach. Obie części gry dostępne są w ciągłej sprzedaży i stale generują dla Spółki przychody.
Przy tworzeniu drugiej części Wiedźmina opracowany został autorski, ultranowoczesny silnik do produkcji rozbudowanych gier
komputerowych - REDengine. Ukończona w lutym 2013 roku, trzecia iteracja REDengine umożliwia pionierskie na skalę globu
budowanie w grze nieliniowych historii rozgrywających się w otwartym świecie. Nowy system animacji zaimplementowany w silniku
pozwoli na oddanie realistycznych emocji i filmową jakość scen oraz interakcji postaci. W 2014 prace nad silnikiem były prowadzone
również w kierunku dalszej optymalizacji silnika oraz usprawnienia istniejących już mechanizmów. REDengine 3 obsługuje trzy
platformy sprzętowe - komputery PC, konsolę Sony PlayStation 4 oraz Xbox One. W przyszłości stworzony przez Spółkę silnik może
być przedmiotem licencjonowania a tym samym nowym źródłem przychodów uniezależnionym od cyklu wydawniczego produkcji
własnych Spółki.
  
Dwa największe projekty, nad którymi pracuje CD PROJEKT przy wykorzystaniu stworzonej technologii to oczekiwane przez graczy na
całym świecie gry Wiedźmin 3 Dziki Gon oraz oparty o nową franczyzę Cyberpunk 2077. Premiera Gry Wiedźmin 3 Dziki Gon
wyznaczona została na 19 maja 2015 roku. Studio CD PROJEKT RED ma również w planach wydanie dwóch mniejszych, wysokiej
jakości produktów na komputery PC i konsole nowej generacji.
Ponadto, zgodnie z przyjętą strategią Spółka planuje rozwijać prowadzoną działalność również na rynku gier mobilnych. Pierwszymi
projektami w tym zakresie były wydana w roku 2014 cyfrowa wersja gry „The Witcher Adventure Game” na iPady i tablety z
systemem Android oraz wydana w styczniu 2015 roku „The Witcher Battle Arena”, pierwsza multiplatformowa, onlinowa gra mobilna
(do rozgrywki sieciowej) funkcjonująca w nowym dla CD PROJEKT-u modelu biznesowym F2P (free to play) przeznaczona na
</Text>
	</Page>
	<Page Number="2">
		<Text>nowoczesne smartfony i tablety z systemem iOS oraz Android. Równolegle do realizowanych prac nad opisanymi powyżej nowymi
produktami Spółka stworzyła osobny zespół dedykowany do projektów mobilnych, którego zadaniem jest zarówno utrzymanie
istniejących produktów (gra The Witcher Battle Arena funkcjonuje na zasadach serwisu generującego wpływy z tzw. mikropłatności),
jak i przygotowanie pod kolejne projekty.
Globalna cyfrowa dystrybucja gier jest jednym z najmłodszych i najbardziej dynamicznych segmentów w branży gier
komputerowych. Stały wzrost tego segmentu wynika z rozpoczętej kilka lat temu migracji klientów z klasycznych kanałów dystrybucj
gier do serwisów oferujących możliwość zakupu i ściągnięcia gier za pośrednictwem internetu.
 
W 2014 roku w ramach gog.com prowadzone były prace nad rozwojem serwisu i poszerzeniem jego oferty, a także udostępnieniem
nowych funkcjonalności. Wprowadzono m.in. pierwszą lokalną tj. francuską wersję językową serwisu, dostępnego do tej pory jedynie
w języku angielskim. Kolejna, niemiecka wersja językowa serwisu, została uruchomiona 26 lutego 2015 roku. Obecnie trwają prace
nad udostępnieniem kolejnych wersji językowych serwisu.
Od połowy 2014 roku Spółka prowadzi również testy nowej technologii, GOG Galaxy, pozwalającej m.in. na rozgrywkę online w
trybie multiplayer. Unikalną cechą technologii GOG Galaxy jest jej neutralność jeśli chodzi o platformę z jakiej korzysta gracz.
Początkowo ze wspólnego grania będą mogli korzystać użytkownicy GOG.com oraz Steam, ale z czasem mają do nich dołączyć
również inne serwisy.
W ocenie Spółki planowane modyfikacje umożliwią GOG.com zarówno rozszerzenie oferty produktów, jak i dotarcie do nowych
klientów i w ten sposób potencjalnie mogą mieć wpływ na dynamikę przyszłych przychodów spółki zależnej.
Działalność spółek Grupy Kapitałowej CD PROJEKT podlega działaniu zewnętrznych czynników takich jak np. zmiana sytuacji
makroekonomicznej, regulacji prawnych czy podatkowych analogicznie jak w przypadku innych podmiotów prowadzących działalność
gospodarczą na lokalnym lub międzynarodowym rynku. Istotne zewnętrzne oraz wewnętrzne czynniki mogące negatywnie wpłynąć na
działalność i rozwój Grupy Kapitałowej zostały opisane w sekcji ryzyk.
W nadchodzącym okresie najważniejsze specyficzne czynniki, które mogą w znaczący sposób przyczynić się do rozwoju Grupy
Kapitałowej zostały opisane poniżej.
Specyficznym, branżowym czynnikiem, który może wpłynąć na działalność Grupy Kapitałowej jest wprowadzenie zmian
technologicznych lub rynkowych, które mogą mieć wpływ zarówno na działalność polegającą na produkcji, jak i klasycznej
dystrybucji gier.
Pozytywne przyjęcie przez graczy oraz międzynarodowe media zapowiedzi nowych gier studio CD PROJEKT RED - Wiedźmin 3 Dziki
Gon oraz Cyberpunk 2077 może mieć potencjalny wpływ na przyszłe wyniki sprzedaży. Prowadzona kampania promocyjna oraz
bardzo dobre przyjęcie zapowiedzianych gier, w tym w szczególności gry Wiedźmin 3 Dziki Gon, jest istotne również z perspektywy
animacji sprzedaży tytułów już wydanych. Spółka aktywnie uczestniczy w kontaktach z mediami, prowadząc intensywną kampanię
informacyjną i marketingową swoich produktów.
Posiadanie dwóch własnych linii produktowych - Wiedźmin i Cyberpunk umożliwia prowadzenie równolegle produkcji minimum dwóch
dużych projektów i wyrównanie planu wydawniczego w poszczególnych okresach. Zmiana działalności na model wydawniczy oparty
o dwie funkcjonujące naprzemiennie marki pozwoli na optymalizację produkcyjną i finansową oraz dalszą dywersyfikację ryzyk.
W segmencie Globalnej cyfrowej dystrybucji gier elementem wspierającym utrzymanie dotychczasowego wysokiego wskaźnika
wzrostu sprzedaży będzie skłonność konsumentów do dokonywania zakupów gier bezpośrednio przez internet. Istotne dla dalszego
rozwoju platformy GOG.com w najbliższym czasie będzie pozyskiwanie kolejnych nowych produktów. Spółka zamierza koncentrować
się na pozyskiwaniu nowszych lub premierowych produktów, w tym gier od niezależnych twórców, które będą oferowane graczom
w cenach powyżej 9,99 USD. Od czerwca 2014 roku GOG.com prowadzi testy technologii GOG Galaxy, pozwalającej m.in. na
rozgrywkę online w trybie multiplayer, której zaimplementowanie ma pozwolić na m.in. poszerzenie oferty o tytuły pozwalające na
sieciową rozgrywkę dla wielu graczy.
</Text>
	</Page>
</document>
