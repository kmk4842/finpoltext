<?xml version="1.0" ?>
<document>
	<Page Number="1">
		<Text>Rok 2015 będzie wyjątkowym w całej historii Orbisu. Poprzez zawartą w dniu 7 stycznia transakcję zakupu od Accoru
sieci 46 hoteli, Grupa Orbis znacząco wzmocni swoją pozycję lidera branży hotelowej w Europie Środkowej. Przejęte
hotele zlokalizowane są w sześciu krajach: Bułgarii, Czechach, Polsce, Rumunii, Słowacji i na Węgrzech. 76% hoteli
zlokalizowanych jest w stolicach tych państw. Wszystkie hotele działają pod markami Accor: Sofitel, Pullman, MGallery,
Novotel, Mercure, ibis oraz ibis budget. 38 obiektów już prowadzi działalność, kolejne 8 to hotele planowane, z których
3 będą zarządzane przez Grupę, natomiast 5 będzie przedmiotem franczyzy. W ocenie Zarządu, wejście na nowe,
perspektywiczne rynki jest ogromną szansą dla Grupy na bardziej dynamiczny wzrost. Zarówno Orbis, jak i firmy
działające na tych nowych rynkach, skorzystają na wzajemnej współpracy i będą w stanie w niedługim czasie osiągnąć
synergię w prowadzonym biznesie.
7 stycznia 2015 r. Orbis podpisał z Accorem także Generalną Umowę Licencyjną, upoważniającą do prowadzenia
działalności hotelowej pod markami Accor do roku 2035, w tym 10 lat na wyłączność, w następujących 16 krajach:
Bośnia i Hercegowina, Bułgaria, Chorwacja, Czechy, Estonia, Węgry, Łotwa, Litwa, Macedonia, Mołdawia, Czarnogóra,
Polska, Rumunia, Serbia, Słowacja i Słowenia. Podpisana umowa wpisuje się w dotychczasową strategię Orbisu,
zakładającą ekspansję głównie poprzez zawieranie umów franczyzowych i umów o zarządzanie.
W 2015 roku Grupa skupiać się będzie na zwiększeniu efektywności funkcjonujących w sieci hoteli. Priorytetami dla
rynku polskiego pozostają też ciągłe doskonalenie produktu poprzez modernizację hoteli, jak również realizacja
potencjalnych projektów rozwojowych w kluczowych lokalizacjach. Do istotnych inwestycji, jakie będą prowadzone
w 2015 roku, można zaliczyć rozpoczęcie budowy hotelu Mercure w Krakowie oraz hotelu ibis w Gdańsku. Prowadzone
będą także prace związane ze zmianą marki trzech hoteli: Orbis Gdynia, Posejdon Gdańsk oraz Magura Bielsko-Biała.
Aby nadążyć za szybkim rozwojem technologii, Grupa Orbis i jej partner strategiczny Accor nieustannie dostosowują
swoją ofertę, wdrażając nowoczesne rozwiązania, takie jak np. „e-check-in” i „e-check-out” czy też &quot;wirtualny concierge”
w hotelach Novotel. Odpowiadając na potrzeby gości, w listopadzie 2014 roku Orbis wprowadził także możliwość
dokonywania płatności za pomocą przelewu online (wcześniej goście mogli dokonać rezerwacji wyłącznie poprzez
podanie numeru karty kredytowej). W kolejnych miesiącach Grupa kontynuować będzie wprowadzanie do swoich hoteli
rozwiązań cyfrowych, w tym np. możliwość elektronicznego zameldowania i wymeldowania (projekt „Welcome”).
Grupa skupia się także na odświeżaniu oferty gastronomicznej, biorąc pod uwagę aktualne preferencje sygnalizowane
przez klientów. Po wprowadzonym w roku ubiegłym w hotelach Mercure koncepcie restauracji WineStone, w pierwszym
półroczu 2014 ruszył projekt NOVO?, stworzony dla hoteli marki Novotel, a pod koniec roku rozpoczął się pilotażowy
projekt i-Burger w hotelach ibis. W 2015 roku projekty te będą wdrażane w kolejnych hotelach Grupy. Poza tym
planowane jest również zmodernizowanie restauracji w hotelach ibis Częstochowa Centrum, ibis Szczecin Centrum, Ibis
Łódź Centrum i ibis Zabrze.
Istotnym aspektem w działalności Orbisu jest świadomość społecznej odpowiedzialności biznesu (CSR). W 2015 roku
Grupa będzie konsekwentnie wypełniała zobowiązania podjęte w ramach programu zrównoważonego rozwoju „Planet
21”. Kontynuowane będą zarówno projekty wspierające lokalne społeczności, jak np. „Accordeon Samodzielności”, jak
iakcje propagujące ochronę środowiska. Realizację przyjętej strategii będzie nadzorować powołany w czerwcu 2014
roku Komitet Odpowiedzialności Społecznej Rady Nadzorczej Orbis S.A.
</Text>
	</Page>
</document>
