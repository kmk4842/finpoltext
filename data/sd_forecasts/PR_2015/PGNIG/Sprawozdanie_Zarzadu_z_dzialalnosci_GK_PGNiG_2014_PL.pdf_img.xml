<?xml version="1.0" ?>
<document>
	<Page Number="1">
		<Text>29 grudnia 2014 roku Rada Nadzorcza PGNiG S.A. przyjęła Strategię GK PGNiG na lata 2014-2022.
Strategia obejmuje 4 obszary biznesowe i 10 inicjatyw strategicznych, których wdrożenie powinno
umożliwić wypracowanie w 2022 roku wyniku EBITDA w wysokości ok. 7 mld zł, utrzymanie
zadłużenia netto do wyniku EBITDA na poziomie poniżej 2 i wypłaty dywidendy w wysokości 50%
skonsolidowanego zysku netto (przy czym Zarząd PGNiG S.A. rekomendując wypłatę dywidendy
każdorazowo będzie brał pod uwagę bieżącą sytuację finansową i plany inwestycyjne GK PGNiG).
W trakcie realizacji strategii nakłady inwestycyjne na rozwój organiczny i przejęcia planowane są na
poziomie 40-50 mld zł. Ważnym czynnikiem realizacji strategii jest przewidywany wzrost wydobycia
węglowodorów do ok. 50-55 mln boe w 2022 roku, przy utrzymaniu wydobycia w Polsce na obecnym
poziomie tj. ok 33 mln boe rocznie.
utrzymanie wartości w obrocie (detalicznym i hurtowym)
maksymalizacja przepływów z obszaru infrastruktury i wytwarzania
wzmocnienie i transformacja obszaru poszukiwania i wydobycia
zbudowanie fundamentów wzrostu w całym łańcuchu wartości.
W obszarze utrzymanie wartości w obrocie (detalicznym i hurtowym) Grupa Kapitałowa PGNiG
będzie dążyć do pozostania liderem sprzedaży na rynku gazu ziemnego i preferowanym dostawcą dla
wszystkich segmentów klientów. Powyższe cele Grupa zamierza osiągnąć m.in. przez opracowanie
i wdrożenie mechanizmów podnoszących jakość obsługi klientów i zachęcających ich do dalszej
współpracy. Ponadto GK PGNiG zakłada utrzymanie wysokiego poziomu stabilności dostaw gazu do
klientów końcowych oraz uatrakcyjnienie oferty produktowej m.in. przez produkty dual fuel.
Priorytetem tego obszaru jest przygotowanie i uruchomienie mechanizmów zminimalizowania ryzyka
związanego z kontraktami długoterminowymi na import gazu ziemnego. Ponadto GK PGNiG będzie
dążyć do uelastycznienia portfela gazu ziemnego i dostosowania go do zmieniających się warunków
rynkowych w zakresie cen oraz warunków dostaw, przy jednoczesnym zapewnieniu zdolności do
utrzymania poziomu bezpieczeństwa energetycznego.
Posiadane przez Grupę Kapitałową PGNiG aktywa w obszarze infrastruktury sieciowej,
magazynowania gazu oraz wytwarzania energii elektrycznej i ciepła są źródłem przewidywalnych,
stabilnych przychodów i przynoszą atrakcyjne stopy zwrotu w relacji do ponoszonego ryzyka.
W kolejnych latach aktywa te będą ważnym czynnikiem stabilizującym wyniki GK PGNiG
i zwiększającym możliwości finansowania nowych projektów. W warunkach intensywnej konkurencji
szczególnego znaczenia nabiera proces maksymalizacji przepływów generowanych przez ten obszar
i przeznaczanie wolnych środków na inwestycje rozwojowe, które w pełni wykorzystają możliwości
Grupy i potencjalne synergie wygenerowane w nowych obszarach wzrostu. Jednym z kierunków
rozwoju będzie inwestowanie w nowe rentowne projekty infrastruktury sieciowej - sieci ciepłownicze.
Segment poszukiwanie i wydobycie nadal odgrywać będzie znaczącą rolę w rozwoju Grupy
Kapitałowej PGNiG. Głównym celem GK PGNiG jest utrzymanie stabilnego wydobycia gazu
ziemnego i ropy naftowej w kraju. Ponadto w celu zapewnienia istotnego wzrostu wartości dla
akcjonariuszy Grupa planuje aktywnie inwestować w zagraniczne aktywa poszukiwawczo-
wydobywcze. GK PGNiG będzie kontynuowała prace poszukiwawczo-rozpoznawcze złóż typu shale
gas w Polsce na swoich najbardziej perspektywicznych koncesjach. Celem tych prac jest
potwierdzenie wydobywanych zasobów węglowodorów ze źródeł niekonwencjonalnych oraz
uzyskanie ekonomicznie opłacalnego ich wydobycia w możliwie najkrótszym czasie.
Natomiast fundamentem gwarantującym wzrost w całym łańcuchu wartości Grupy Kapitałowej
PGNiG będą działania zwiększające efektywność kosztową i organizacyjną. Do działań tych należą
</Text>
	</Page>
</document>
