<?xml version="1.0" ?>
<document>
	<Page Number="1">
		<Text>Od lipca 2012 roku, Grupa mBanku konsekwentnie realizuje Strategię „Jednego Banku”. Wizja „Jednego
Banku” zakłada poprawę długoterminowej zdolności generowania przychodów i rentowności w ramach
zdrowej struktury bilansu, przy mocnym wsparciu technologicznym relacji z klientami i przy jednoczesnej
silniejszej integracji - wzmacnianej przez unifikację marki i ujednoliconą infrastrukturę oddziałową.
Wybrane, kluczowe osiągnięcia w realizacji Strategii „Jednego Banku” to m.in.:
poprawa bilansu mBanku, w szczególności obniżenie wskaźnika kredytów do depozytów oraz
postępująca dywersyfikacja finansowania, wspierana przez emisję euroobligacji w ramach programu
EMTN oraz strategiczne repozycjonowanie mBanku Hipotecznego w celu rozpoczęcia programu
finansowania detalicznych kredytów mieszkaniowych poprzez emisję listów zastawnych;
udostępnienie wszystkim klientom mBanku w Polsce oraz w Czechach i na Słowacji innowacyjnej
platformy bankowości internetowej, wykraczającej poza obecne standardy (Nowy mBank) oraz
zaoferowanie klientom w Polsce najwyższej klasy aplikacji mobilnej, w ślad za wdrożeniem Nowego
mBanku;
wdrożenie nowej struktury organizacyjnej Bankowości Korporacyjnej i Inwestycyjnej zintegrowanej
wokół potrzeb klientów segmentu K2 (K2 to korporacje o rocznych obrotach od 30 mln zł do 500 mln
zł oraz średnie przedsiębiorstwa sektora publicznego). Nowa organizacja tej części biznesu stanowi
podstawę do pogłębienia relacjj mBanku z klientami korporacyjnymi, w szczególności klientami
segmentu K2 poprzez kompleksową ofertę rozwiązań corporate finance dostępną w ramach jednej
instytucji;
ukierunkowany rozwój współpracy z segmentem małych i średnich firm (SME) wspierany przez
integrację kompetencji, związanych z obsługą tego segmentu, w tym zarządzania sprzedażą oraz
z rozwojem biznesu w ramach specjalistycznej jednostki w obszarze detalicznym Banku.
postępująca integracja ukierunkowana na realizację synergii między różnymi częściami Banku oraz
spółkami Grupy; w szczególności wspólna marka mBanku w całej Grupie oraz realizowany obecnie
projekt ujednolicenia i reorganizacji sieci placówek detalicznych i korporacyjnych uwzględniający
zakres usług finansowych oferowanych przez spółki Grupy.
Szereg projektów rozpoczętych lub zakończonych w 2014 roku był rezultatem założeń Strategii „Jednego
Banku”. Podsumowanie tych inicjatyw zostało zaprezentowane na poniższym rysunku, a ich szczegółowy
opis znajduje się w sekcji 2.3. Najważniejsze projekty w Grupie mBanku w 2014 roku.
</Text>
	</Page>
</document>
