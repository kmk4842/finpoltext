<?xml version="1.0" ?>
<document>
	<Page Number="1">
		<Text>Ryzyko operacyjne definiowane jest jako możliwość poniesienia strat w wyniku niewłaściwych lub
zawodnych procesów wewnętrznych, czynników ludzkich, systemów technicznych lub zdarzeń
zewnętrznych. Ryzyko operacyjne obejmuje ryzyko utraty reputacji, związane ze zdarzeniami ryzyka
operacyjnego oraz z praktykami biznesowymi oraz rynkowymi. Ryzyko operacyjne obejmuje również
ryzyko prawne i ryzyko braku zgodności (zdefiniowane dalej). Ryzyko operacyjne nie obejmuje ryzyka
strategicznego i ryzyka potencjalnych strat wynikających z decyzji związanych z podejmowaniem ryzyka
kredytowego, rynkowego, ryzyka płynności lub ryzyka związanego z działalnością ubezpieczeniową.
Celem wdrożonej Strategii i Polityki zarządzania ryzykiem operacyjnym jest stworzenie spójnego,
skutecznego i ukierunkowanego na wartość dodaną systemu identyfikacji, oceny, ograniczania, kontroli,
monitorowania oraz sprawozdawczości dotyczącej ryzyka operacyjnego oraz zapewnienie efektywnej
redukcji poziomu narażenia na ryzyko operacyjne, a w konsekwencji redukcji ilości zdarzeń ryzyka
operacyjnego i dotkliwości ich skutków (polityka niskiego poziomu tolerancji dla strat operacyjnych) i
ogólnej skuteczności środowiska kontroli wewnętrznej w całej strukturze Banku.
Rada Nadzorcza i Zarząd Banku wspierane są w procesie nadzoru i zarządzania ryzykiem operacyjnym
przez powołane Komitety oraz wyodrębnioną, niezależną jednostkę, odpowiedzialną za zarządzanie
ryzykiem operacyjnym. Informacja zarządcza w zakresie ryzyka operacyjnego dla tych Komitetów zawierz
dane pozwalające na monitorowanie profilu ryzyka operacyjnego Banku (np. wyniki kontroli wewnętrznyct
i audytów zewnętrznych, wyniki procesu samooceny, wskaźniki ryzyka operacyjnego (KRI — Key Risk
Indicators), straty operacyjne, aktualizacje nt. COB i bezpieczeństwa informacji, problemy i działanie
naprawcze, wymogi kapitałowe, testy warunków skrajnych).
Rodzina ryzyk operacyjnych (w tym ryzyka technologicznego i technicznego, outsourcingu,
nadużyć/defraudacji, prania pieniędzy, bezpieczeństwa informacji, zdarzeń zewnętrznych (ciągłości
działania), podatkowe i rachunkowe, produktu, braku zgodności, prawnego, modeli oraz kadrowego)
zarządzana jest w głównej mierze poprzez stale udoskonalane środowisko kontroli oraz zaangażowanie
wyspecjalizowanych jednostek w zarządzanie poszczególnymi kategoriami ryzyka.
Łączna kwota strat operacyjnych brutto, odnotowanych w 2014 roku stanowi 0,16% przychodów 2014
roku (wskaźnik dotyczy strat uwzględnionych w wyniku finansowym).
W 2014 roku Bank kontynuował przyjętą w 2012 roku Strategię na lata 2012-2015. Jest ona oparta na
czterech stałych filarach: segmentacji klientów, modelu biznesowym, jakości i innowacjach oraz
efektywności.
Grupa skupia się na obszarach w których posiada istotną przewagę konkurencyjną i to właśnie w nich
podejmuje szereg inicjatyw mających na celu zwiększenie atrakcyjności oferowanych usług. W segmencie
klientów detalicznych podejmowane inicjatywy koncentrują się na rynku kart kredytowych oraz obsłudze
klientów zamożnych, natomiast w segmencie przedsiębiorstw działania dotyczą w dużej mierze obsługi
firm globalnych oraz największych przedsiębiorstw krajowych. Do innych obszarów aktywnej działalności
banku należą: rynek wymiany walut, bankowości transakcyjnej oraz powiernictwa papierów
wartościowych, a także instytucjonalnej działalności maklerskiej.
Jednym z priorytetów Grupy pozostaje efektywna akwizycja nowych klientów z rynków docelowych oraz
pogłębienie relacji z obecnymi klientami. Zarówno w segmencie bankowości przedsiębiorstw, jak i
bankowości detalicznej Bank koncentruje się na pozyskiwaniu rachunków operacyjnych i rozbudowie
relacji z klientami.
Innowacje oraz najwyższa jakość obsługi są filarem sukcesu przyjętej przez Bank strategii. Stałe
wzbogacanie oferty innowacyjnymi rozwiązaniami wychodzącymi na przeciw potrzebom i oczekiwaniom
klientów pozwala Bankowi efektywnie konkurować na rynku usług finansowych i wyznaczać nowe trendy
rozwoju sektora bankowego.
Dostosowywanie się do zmieniających się oczekiwań i potrzeb klientów jest jednym z kluczowych wyzwań
Banku. Z jednej strony zauważalna jest zmniejszona częstotliwość wizyt w oddziałach, z drugiej rosnące
znaczenie kanałów zdalnych w obsłudze klientów. Bank wychodząc naprzeciw tym zmianom kontynuuje
proces optymalizacji sieci dystrybucji opartej na koncepcji placówek typu Smart zlokalizowanych w dużych
</Text>
	</Page>
</document>
