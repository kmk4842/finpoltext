<?xml version="1.0" ?>
<document>
	<Page Number="1">
		<Text>wszystkie stacje z wyłączeniem kanałów: Polsat, TVP1, TVP2, TVN, TV4, TV Puls, TVN7). Nadawcy, którzy mają dostęp do
kanałów tematycznych oraz zintegrowanych platform medialnych (tak jak Grupa Cyfrowy Polsat) mogą potencjalnie
skorzystać na kanałach niszowych poprzez sprofilowane, a przez to bardziej efektywne w dotarciu do konsumenta reklamy.
Jesteśmy największą w Polsce grupą medialno-telekomunikacyjną, która posiada unikalne portfolio produktów i usług
obejmujące płatną telewizję, mobilną telefonię, transmisję danych i szerokopasmowy mobilny Internet, jak również szeroki
gamę usług komplementarnych, takich jak usługi VOD, PPV, Multiroom, serwisy online wideo i telewizja mobilna. Zgodni:
z założeniami naszej strategii, prowadzimy działania marketingowe i sprzedażowe ukierunkowane zarówno na dosprzeda:
pojedynczych produktów i usług (cross-selling) do połączonych baz klientów Cyfrowego Polsatu i Polkomtelu, jak i n.
sprzedaż naszej zintegrowanej oferty.
Polski rynek usług zintegrowanych cechuje niski poziom rozwoju. Badania Komisji Europejskiej wskazują, że nasycenie
usługami zintegrowanymi w Polsce jest o połowę niższe niż średnia dla Unii Europejskiej. Jednocześnie obserwujemy wzrost
zainteresowania konsumentów usługami łączonymi, co znajduje odzwierciedlenie w doskonałych wynikach sprzedaży naszej
ofert zintegrowanej smartDOM. Wierzymy, że dzięki unikalnemu połączeniu usług płatnej telewizji satelitarnej z usługami
telekomunikacyjnymi, w szczególności dostępem do mobilnego szerokopasmowego Internetu w technologii LTE, będziemy
w stanie wykorzystać potencjał wzrostu polskiego rynku usług łączonych. Zwiększanie liczby usług na jednego klienta
umożliwia nam kreowanie wzrostu średniego przychodu od klienta (ARPU) i stanowi skuteczne narzędzie lojalizacji klienta.
Oferowany przez nas Internet LTE uważany jest za przyszłość bezprzewodowego szerokopasmowego dostępu do Internetu
i następcę powszechnie obecnie używanego standardu UMTS. Stale rozwijamy naszą infrastrukturę w celu zwiększenia
zasięgu naszej sieci LTE oraz prędkości transmisji danych. Według niezależnych rankingów prędkości dostawców internetu,
oferujemy najszybszy internet mobilny na rynku. Internet LTE, dzięki swoim właściwościom technicznym oraz parametrom
jakościowym, może docelowo z powodzeniem zastąpić Internet stacjonarny, będąc jednocześnie odpowiedzią na coraz
wyższe wymagania konsumentów i rosnące możliwości oferowane przez sieć. Dodatkowo posiada atut mobilności, który
staje się coraz bardziej oczekiwany przez konsumentów. W naszej ocenie w dłuższej perspektywie, wraz z rozwojem
infrastruktury radiowej oraz urządzeń przenośnych przystosowanych do jego odbioru, Internet LTE zrewolucjonizuje nie tylko
rynek usług dostępu do Internetu, ale także dystrybucji treści programowych. Uważamy, że oferowane przez nas usługi
szerokopasmowego mobilnego dostępu do Internetu LTE, w tym również usługi transmisji danych, pozwolą nam na dalszy
wzrost bazy klientów zarówno niezależnej usługi jak i usług zintegrowanych.
Konsekwentnie dążymy do umocnienia naszej pozycji rynkowej jako agregatora i dystrybutora treści. Obecnie atrakcyjne
treści oraz szerokie spektrum usług Grupy Polsat są dostarczane za pomocą różnorodnych, niezawodnych kanałów
dystrybucji — drogą satelitarną (DTH), w ramach naziemnej telewizji cyfrowej (DVB-T), technologiami mobilnymi 3G, 4G i LTE
— na wszystkie urządzenia klientów — od odbiorników TV przez komputery osobiste po tablety i smartfony. Uważnie śledzimy
ewolucję oczekiwań naszych klientów i dokładamy wszelkich starań by zaspokoić ich rosnące potrzeby.
Wierzymy również, że możemy znacząco poszerzyć rynek płatnej telewizji, odpowiednio reagując na zmiany
w zachowaniach i oczekiwaniach konsumentów i kierując dostosowaną ofertę do nowych grup docelowych. Wraz
z rozwojem rynku i technologii, znacznie poszerzył się wybór urządzeń, na które można produkować i dystrybuować treści
telewizyjne. W szybkim tempie rośnie liczba posiadanych przez konsumentów urządzeń mobilnych: laptopów, tabletów
i smartfonów. W tej grupie upatrujemy perspektywiczny, między innymi dla usług telewizyjnych, segment rynku. Możliwość
rozwoju rynku widzimy także w dużej grupie polskich gospodarstw domowych posiadających więcej niż jeden odbiornik
telewizyjny, a także w segmencie klientów z niskim ARPU.
Na polskim rynku nadawców telewizyjnych jesteśmy jedną z dwóch wiodących prywatnych grup telewizyjnych i trzecim co do
wielkości nadawcą w Polsce, pod względem udziału w oglądalności, przychodów i udziału w rynku reklamy. Na podstawie
danych Starlink szacujemy, że w 2014 roku zdobyliśmy 25,1% (wzrost r/r o 1,5 pp.) w wartym blisko około 3,81 miliarda
złotych polskim rynku reklamy telewizyjnej.
Jako, że udział w oglądalności kanałów tematycznych stale wzrasta wraz z dalszym procesem fragmentaryzacji polskiego
rynku telewizyjnego, zdecydowaliśmy się na wejście w ten segment rynku w celu utrzymania naszego łącznego udziału
w oglądalności i zapewnienia wzrostu przychodów reklamowych. Uważamy, że możemy wykorzystać to rozdrobnienie
poprzez wzmocnienie naszej szerokiej oferty kanałów dla całej rodziny, poszerzenie i umocnienie sieci dystrybucji na
</Text>
	</Page>
</document>
