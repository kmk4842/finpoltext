<?xml version="1.0" ?>
<document>
	<Page Number="1">
		<Text>Wśród spółek giełdowych największy wzrost przychodów ze sprzedaży w roku 2004 w
stosunku do roku ubiegłego odnotował Polimex - Mostostal Siedlce SA (o około 141 %), ale
stało się tak przede wszystkim w wyniku dokonanej fuzji. Spadek sprzedaży odnotowały
natomiast: Mostostal Eksport (około 23,7%), Mostostal Zabrze SA (około 12, 8 %),
Mostostal Warszawa SA (około 4,3 %).
W roku 2004 strategiczni inwestorzy wycofali z publicznego obrotu firmy Mitex i Warbud.
Prognozy makroekonomiczne analityków na rok następny opierają się następujących
założeniach:
w roku 2005 utrzyma się obecne lub nieco niższe tempo wzrostu gospodarki
światowej - gospodarka amerykańska rozwijać się będzie w tempie zbliżonym do 3
proc. rocznie, a Unia Europejska w tempie około 2 proc. rocznie,
nastawienie Rady Polityki Pieniężnej w roku 2005 będzie coraz mniej restrykcyjne —
można się spodziewać stopniowych obniżek podstawowych stóp procentowych, co
będzie możliwe dzięki coraz niższej inflacji,
sytuacja finansów publicznych będzie stabilna,
czynniki o charakterze politycznym (wybory parlamentarne i prezydenckie, powołanie
nowego rządu), nie wywołają kryzysu gospodarczego.
Przewiduje się, iż w roku 2005 utrzyma się stosunkowo wysokie tempo wzrostu
gospodarczego. Produkt krajowy brutto, w porównaniu z rokiem poprzednim, wzrośnie
o 5,2%. Utrzymanie ponad 5-procentowego tempa wzrostu będzie możliwe dzięki rosnącej
dynamice popytu krajowego, przy utrzymującej się względnie wysokiej dynamice wzrostu
eksportu.
W roku 2005 powinno też utrzymać się dwucyfrowe tempo wzrostu produkcji sprzedanej
przemysłu, choć będzie ono nieco niższe niż w roku 2004. Prognozy zakładają wzrost o
10,0%. Równie stabilnie powinna rosnąć w tym okresie sprzedaż produkcji budowlano-
montażowej, której dynamika wynosić będzie 7,0 %.
W roku 2005 zwiększy się dynamika wzrostu głównych składowych popytu krajowego.
Spożycie indywidualne zwiększy się o 3,8 %, a nakłady inwestycyjne o 8,0 %. Szczególnie
istotny będzie wzrost inwestycji, które w roku 2004 rosły w tempie znacznie niższym od
oczekiwanego. Potrzeby inwestycyjne gospodarki implikują jednak konieczność co najmniej
kilkunastoprocentowego tempa wzrostu nakładów inwestycyjnych, co w opinii analityków nie
nastąpi w roku 2005. Tempo wzrostu spożycia ogółem powinno przekroczyć nieco 4 %,
natomiast dynamika wzrostu nakładów inwestycyjnych zbliży się do poziomu 10%.
</Text>
	</Page>
	<Page Number="2">
		<Text>W roku 2005 spodziewana jest dalsza stopniowa poprawa na rynku pracy. Stopa bezrobocia na
koniec roku powinna zmniejszyć się do poziomu 18,0 %, wobec 19,1 % na koniec roku 2004.
Od roku 2005 dojdzie prawdopodobnie do szybszego niż w roku 2004 wzrostu realnych
wynagrodzeń (na poziomie 2,5%), który będzie możliwy dzięki poprawie sytuacji
przedsiębiorstw.
Sytuacja w handlu zagranicznym w roku 2005 będzie nadal dobra, choć rosnący popyt na
dobra inwestycyjne z importu sprawi, że dynamika importu przewyższy dynamikę eksportu.
Wzrostowi importu sprzyjać też będzie utrzymujący się stosunkowo silny złoty. Jednak
spodziewaną dynamikę wzrostu eksportu na poziomie zbliżonym do 13% analitycy w
większości uznają za zadowalającą.
W roku 2005 nie należy oczekiwać istotnych zmian w poziomach kursów walutowych.
Średnioroczny kurs euro/złoty w roku 2005 powinien utrzymać się na poziomie z czwartego
kwartału 2004 roku, czyli około 4,1.
Nieco większe zmiany mogą mieć miejsce w przypadku kursu dolara, gdyż rekordowe
osłabienie dolara w roku 2004 może oznaczać korektę kursu w roku 2005. Prognozuje się, że
średnioroczny kurs dolar/złoty wyniesie w 2005 roku 3,3. Pamiętać trzeba, że prognozowanie
kursów walutowych obarczone jest dużą niepewnością ze względu na mnogość trudnych do
przewidzenia czynników, także zewnętrznych, oddziałujących na poziom kursów. Czynniki te
mają najczęściej charakter polityczny i nie są bezpośrednio związane z wydarzeniami
gospodarczymi.
Analizując sprzedaż produkcji budowlano-montażowej w roku 2004, można zaobserwować,
iż przy ogólnym spadku o 0,9% sprzedaży w dużych jednostkach budowlanych
(uwzględniając anomalię wysokiej sprzedaży po czterech miesiącach) następował ciągły jej
wzrost w końcowych miesiącach roku. Świadczy o tym najwyższa sprzedaż w grudniu i w IV
kwartale 2004 roku. Z badań koniunktury prowadzonych przez GUS wynika też, że w
styczniu 2005 roku ogólny klimat koniunktury w budownictwie był oceniany pozytywnie i
lepiej niż w grudniu 2004 roku.
Z dobrych wyników końca 2004 i pozytywnych wskaźników koniunktury na początku 2005
można wnioskować, iż bieżący rok będzie dla budownictwa lepszy od minionego tym
bardziej, że jego rozwój wspomogą przeznaczone na inwestycje fundusze Unii Europejskiej.
 
m ar w
   
W latach 2005 - 2007 w związku uruchomieniem funduszy i pożyczek: rozwoju regionalnego,
rozwoju regionów przygranicznych, zwiększeniem środków z budżetu centralnego (między
innymi z Krajowego Funduszu Drogowego), i samorządowych, pożyczek z EBI i innych,
można spodziewać się znacznego zwiększenia nakładów na infrastrukturę drogową,
lotniskową oraz kolejową. W roku 2005 nakłady te mają wynieść około 9 660 mln zł, a na
następne lata przewiduje się ich zwiększanie o 25% rocznie.
 
Spodziewany napływ inwestycji zagranicznych powinien wywołać wzrost popytu na nowe
obiekty budowlane, zwłaszcza w zakresie komunikacji i transportu, ochrony środowiska oraz
budynków handlowo-usługowych. W roku 2005 oczekuje się też znaczącego wzrostu
nakładów na budownictwo biurowe (15%) oraz produkcyjne (9%).
Po okresie wzmożonego ożywienia w indywidualnym budownictwie mieszkaniowym,
spowodowanym wykorzystywaniem ulg podatkowych w latach 2003-2004, w roku 2005
</Text>
	</Page>
</document>
