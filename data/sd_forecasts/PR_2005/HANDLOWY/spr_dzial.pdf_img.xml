<?xml version="1.0" ?>
<document>
	<Page Number="1">
		<Text>Na polskim rynku usług finansowych można zaobserwować zaostrzającą się konkurencję
pomiędzy instytucjami finansowymi w różnych segmentach tego rynku. Wiele
międzynarodowych instytucji finansowych inwestuje w polski sektor finansowy.
Przedsiębiorstwa wykorzystują alternatywne źródła finansowania, takie jak emisje
krótkoterminowych papierów dłużnych, emisje obligacji i akcji czy leasing. Na skutek wzrostu
zagranicznych inwestycji w sektorze finansowym, procesu konsolidacji tego sektora, a także
przystąpienia Polski do Unii Europejskiej nastąpi wzrost konkurencji na rynku usług
finansowych w Polsce. Polski sektor finansowy będzie silniej narażony na konkurencję ze strony
instytucji zagranicznych, szczególnie w takich segmentach rynku, jak zarządzanie aktywami
klientów oraz doradztwo w zakresie finansowania przedsiębiorstw (w tym fuzje i przejęcia).
Zmiany w sektorze bankowym związane z przystąpieniem Polski do Unii Europejskiej nie
powinny zrewolucjonizować działalności banków. Należy się spodziewać, że banki będą
konkurowały głównie jakością świadczonych usług i związaną z nią sprawnością i szybkością
obsługi klienta. Wzrośnie również znaczenie elektronicznych kanałów dostępu do rachunku.
Postępujący wzrost poziomu konkurencji w sektorze finansowym może mieć negatywny wpływ
na działalność Grupy Kapitałowej Banku Handlowego w Warszawie SA.
W przypadku części inwestycji kapitałowych ich wycena opiera się na założeniu znalezienia
inwestora strategicznego dla spółki, w której Bank Handlowy w Warszawie SA jest
udziałowcem. Ze względu na szereg zjawisk makroekonomicznych, sytuację na rynku
kapitałowym i inne czynniki mające wpływ na działalność spółek, w których Bank jest
udziałowcem, cena sprzedaży posiadanych udziałów może okazać się niższa od spodziewanej, a
nawet niższa od ich wartości w księgach Banku, co może niekorzystnie wpłynąć na wycenę akcji
Banku. Bank poczynił już znaczące rezerwy związane ze swoimi inwestycjami kapitałowymi,
stąd poziom ryzyka związany z dalszym spadkiem wartości portfela inwestycyjnego Banku jest
niski.
Zaangażowania kapitałowe Banku Handlowego w Warszawie SA podzielone są na następując«
kategorie:
v Portfel zaangażowań strategicznych,
v Portfel zaangażowań restrukturyzowanych
</Text>
	</Page>
	<Page Number="2">
		<Text>Portfel zaangażowań strategicznych stanowią udziały kapitałowe w spółkach, dzięki którym
Bank poszerza swoją ofertę produktową, a także zwiększa prestiż i wzmacnia pozycję
konkurencyjną na rynku usług finansowych w Polsce. Do zaangażowań strategicznych Banku
zaliczamy m.in.: Dom Maklerski Banku Handlowego S.A., Towarzystwo Funduszy
Inwestycyjnych Banku Handlowego S.A., Handlowy Zarządzanie Aktywami S.A., Handlowy
Leasing S.A., Citileasing Sp. z o. o., Handlowy Heller S.A.
Działalnością maklerską w Grupie Kapitałowej Banku Handlowego w Warszawie SA zajmuje się
Dom Maklerski Banku Handlowego S.A. (DMBH), który jest w 100% własnością Banku.
Dominującą grupą klientów DMBH, pod względem udziału w przychodach, są klienci
instytucjonalni. DMBH ma na celu utrzymanie istniejącego udziału w tym segmencie klientów
oraz zwiększenie wysiłków w pozyskiwaniu klientów indywidualnych. Dostęp do klientów
detalicznych oraz efektywność kosztowa ich obsługi zostanie osiągnięta poprzez ściślejszą
współpracę DMBH z Sektorem Detalicznym (GCB) Banku.
Działalność związana z zarządzaniem aktywami klientów (AM) prowadzona jest przez dwie
spółki Grupy Kapitałowej Banku Handlowego w Warszawie SA będące w 100% własnością
Banku: Handlowy Zarządzanie Aktywami S.A. (HanZA) oraz Towarzystwo Funduszy
Inwestycyjnych Banku Handlowego S.A. (TFI BH). Celem spółek jest dalsza penetracja rynku
klientów instytucjonalnych oraz zwiększenie udziału w segmencie klientów detalicznych,
głównie dzięki wykorzystaniu rozbudowanej sieci dystrybucji GCB. Planowane jest także
rozszerzenie sieci dystrybucji funduszy TFI BH o instytucje finansowe spoza Grupy.
Działalność leasingowa prowadzona jest obecnie w Grupie Kapitałowej Banku Handlowego w
Warszawie SA poprzez dwa podmioty prawne: Handlowy Leasing S.A.(pośredni udział Banku
Handlowego w kapitale zakładowym Spółki via Citileasing Sp. z 0.0.- 100%) i Citileasing Sp. z
9.0.(bezpośredni udział w kapitale zakładowym na poziomie 97,47%, pozostałe 2,53% poprzez
Spółkę Handlowy — Inwestycje Sp. z o.o.). Spółki znajdują się obecnie w trakcie procesu
połączenia. Zakładany jest wzrost udziału rynkowego oraz rozwinięcie sprzedaży produktów
leasingowych wśród klientów Sektora Bankowości Komercyjnej i Inwestycyjnej.
Działalność faktoringowa prowadzona jest obecnie w Grupie Kapitałowej Banku Handlowego w
Warszawie SA bezpośrednio poprzez Bank oraz poprzez spółkę współzależną - Handlowy Heller
S.A. Planowane jest pozyskanie nowych klientów korzystających z usług faktoringowych, a tym
samym zwiększenie zarówno wolumenu, jak i wartości skupowanych faktur.
Poza spółkami strategicznymi, pozostałe zaangażowania Bank zakwalifikował do portfel
restrukturyzowanego. Celem Banku jest redukcja zaangażowań w tym portfelu.
</Text>
	</Page>
	<Page Number="3">
		<Text>Na rynku doradztwa finansowego w zakresie finansowania przedsiębiorstw (w tym fuzje i
przejęcia) Bank Handlowy w Warszawie SA będzie oferował swoje usługi w ścisłej współpracy z
Citigroup Global Markets (dawniej Schroder Salomon Smith Barney), co pozwoli połączyć
realizację wielkich międzynarodowych transakcji z usługami na rzecz mniejszych podmiotów
krajowych.
W zakresie usług związanych z pełnieniem funkcji agenta transferowego, w tym obsługi
rejestrów, przetwarzania danych i księgowości funduszy dla TFI Banku Handlowego S.A., Grupa
Banku Handlowego w Warszawie SA współpracowała z Citigroup Globalne Usługi Transakcyjne
Sp z o.o. (od grudnia 2003 roku spółka o nazwie Obsługa Funduszy Inwestycyjnych Sp. z 0.0.
została włączona do struktur Citigroup).
Sektor Bankowości Detalicznej Banku oferował swoim klientom produkty ubezpieczeniowe
przygotowane we współpracy z Citilnsurance Polska Towarzystwo Ubezpieczeń na Życie S.A.
</Text>
	</Page>
</document>
