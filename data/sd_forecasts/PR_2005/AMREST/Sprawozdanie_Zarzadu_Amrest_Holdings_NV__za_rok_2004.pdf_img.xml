<?xml version="1.0" ?>
<document>
	<Page Number="1">
		<Text>Zgodnie z Umową kredytu, każdy z Podmiotów Zobowiązanych podjął się przestrzegać pewnych ograniczeń w
zakresie możliwości zaciągania pożyczek i kredytów, ponoszenia nakładów inwestycyjnych, udzielania
zabezpieczeń oraz zbywania majątku, a także zobowiązał się utrzymywać określone wartości wskaźników
finansowych. Istnieje możliwość, że przyjęcie tych zobowiązań istotnie ograniczy możliwości prowadzenia
działalności przez AmRest w przyszłości, a ewentualne niespełnienie ich wymogów może skutkować koniecznością
wcześniejszej spłaty transz zaciągniętych w ramach kredytu, co z kolei może mieć negatywny wpływ na kondycję
finansową i wyniki działalności AmRest.”
AmRest zamierza rozwijać działalność w trzech segmentach rynku (restauracje szybkiej obsługi, restauracje typu
casual dining oraz dostawa posiłków) w Polsce i Czechach, inwestować na rynkach Europy Środkowo-Wschodniej
oraz zrealizować kilka nowych koncepcji restauracji w tym regionie. Zgodnie z warunkami umów franczyzowych
AmRest zobowiązana jest do uzyskania zgody franczyzodawców na rozwój restauracji KFC i/lub Pizza Hut poza
granicami Polski i Czech oraz na zaangażowanie się w inną działalność związaną z żywnością.
Pod warunkiem uzyskania zgody franczyzodawcy, Spółka AmRest zamierza również kontynuować ekspansję
w innych krajach w wypadku zaistnienia tam sprzyjających okoliczności.
AmRest zamierza zdobyć pozycję czołowego operatora restauracji szybkiej obsługi i restauracji typu casual dining
w Europie Środkowo-Wschodniej.
Głównym celem AmRest będzie koncentracja na rozwoju sieci restauracji KFC i Pizza Hut na dotychczasowych
i nowych rynkach oraz, tam gdzie to możliwe, wprowadzenie dodatkowych koncepcji restauracji, które będą mogły
być rozwijane w sposób zapewniający rentowność. Spółka AmRest jest przekonana, że na rynku istnieją znaczne
możliwości:
dalszego rozwoju koncepcji KFC jako restauracji szybkiej obsługi w Polsce i Czechach;
dalszego rozwoju koncepcji Pizza Hut jako restauracji typu casual dining w Polsce oraz rozwoju usług dostawy pizzy dc
klienta w wybranych miastach Polski;
przejmowania, a następnie rozwijania działalności operatorów restauracji KFC i Pizza Hut na innych rynkach Europy
Srodkowo-Wschodniej (z zastrzeżeniem zgody franczyzodawcy); oraz
prowadzenia działalności na obszarach geograficznych, gdzie Spółka działa obecnie, w charakterze franczyzobiorcy jednej
lub większej liczby marek, które już wypracowały pewną pozycję na innych rynkach i/lub wprowadzenia na
dotychczasowych obszarach geograficznych działalności Spółki jednej lub większej liczby nowych koncepcji
restauracyjnych lub marek (z zastrzeżeniem zgody franczyzodawcy).
Plany AmRest w odniesieniu do KFC obejmują zwiększenie liczby restauracji KFC w Polsce i Czechach,
w szczególności poprzez otwieranie restauracji w najlepszych lokalizacjach oraz podwyższenie liczby restauracji
typu drive-through. Ponadto AmRest planuje nadać szeregu swoich istniejących restauracji KFC wizerunek
odpowiedniejszy dla restauracji typu fast casual dining, poprzez ich wyposażenie w meble i dekoracje lepiej
korespondujące z wyższą w porównaniu z pozostałą częścią rynku jakością serwowanych posiłków.
W odniesieniu do Pizza Hut AmRest realizuje w Polsce strategię dwutorową. Z jednej strony AmRest pragnie
stworzyć szereg sztandarowych restauracji typu casual dining, odnawiając i modernizując istniejące restauracje
znajdujące się w odpowiednich lokalizacjach oraz budując w wybranych lokalizacjach nowe restauracje. Z drugiej
strony AmRest założyła w Warszawie, i planuje założyć w Gdańsku i Krakowie, punkty dostaw pizzy obsługujące
obszar całego miasta, skupione wokół istniejących restauracji już realizujących dostawy do klienta i/lub
w lokalizacjach, które są mniej odpowiednie do stworzenia sztandarowych restauracji typu casual dining.
Zarząd Spółki jest przekonany, że działania te pozwolą skupić większą uwagę na segmencie dostaw spółki AmRest
iumożliwią poprawę marży w segmencie delivery. Serwis dostaw Pizza Hut prowadzony przez AmRest we
</Text>
	</Page>
</document>
