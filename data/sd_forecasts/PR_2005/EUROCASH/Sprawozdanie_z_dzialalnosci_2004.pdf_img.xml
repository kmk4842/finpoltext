<?xml version="1.0" ?>
<document>
	<Page Number="1">
		<Text>Opis głównych inwestycji krajowych i zagranicznych
Spółka nie prowadziła w roku 2004 inwestycji zagranicznych. Spośród inwestycji krajowych, wynoszących w
danym okresie 78 779 tys. zł, największe pozycje stanowiły:
m _ Nabycie know-how od firmy Politra - 52 403 tys. zł
m _ Inwestycja w system IT - 12 406 tys. zł.
m _ Inwestycja w trzy nowe Dyskonty Cash 8 Cary - 4400 tys. zł
Pozostałe wydatki dotyczyły bieżącej działalności spółki.
Zgodnie z ogólnie dostępnymi prognozami wzrost gospodarczy w Polsce wyniesie w roku 2005 około 4,5%,
wydatki gospodarstw domowych o około 3,5 %. Wzrost ten powinien mieć przełożenie na wielkość rynku
FMCG, a przez to na wielkość sprzedaży Spółki. Spowolnienie wzrostu gospodarczego, spadek siły nabywczej i
zmniejszenie wydatków gospodarstw domowych na konsumpcję może mieć ujemny wpływ na wielkość
sprzedaży realizowanej przez Spółkę. Ryzyko to jest mniejsze poprzez fakt, że towary sprzedawane przez
Eurocash SA to towary, na które popyt nie jest silnie wrażliwy na zmiany koniunktury.
m Struktura rynku detalicznego
W ostatnich latach rośnie znaczenie nowoczesnych kanałów dystrybucji. Ich znaczny wzrost może stanowić
ryzyko dla działalności spółki. Niska koncentracja ludności oraz regulacje prawne hamujące ich rozwój, zdaniem
spółki, zdecydowanie zmniejszają to ryzyko. Według Szacunków spółki, udział nowoczesnych kanałów
dystrybucji wzrośnie z obecnego poziomu ok. 40 % do 50 % w roku 2010.
m Rynek Handlu hurtowego FMCG.
Eurocash oczekuje, iż w następnych latach spadnie ilość lokalnych i regionalnych hurtowni, co pozwoli na
znaczny wzrost znaczenia dużych, ogólnokrajowych i ponadregionalnych sieci hurtowni. Intencją spółki jest
aktywne uczestniczenie w procesie konsolidacji rynku poprzez przejmowanie mniejszych hurtowni. Efektem
takich działań będzie wzrost wydatków inwestycyjnych, a w konsekwencji, wzrost sprzedaży. Przy
przejmowaniu nowych hurtowni Spółka ponosi szereg istotnych ryzyko, związanych między innymi, z możliwą
złą oceną nabywanej lokalizacji pod względem rodzaju klientów, struktury sprzedaży, stanu lokalnego rynku.
m Otwarcie nowych hurtowni
W 2005 roku spółka planuje rozpoczęcie prowadzenia działalności w następujących lokalizacjach
(przejmowanych od MHC): Racibórz, Częstochowa, Jaworzno, Zawiercie, Opole, Cieszyn, Żywiec, Oświęcim,
Kędzierzyn-Koźle, Nysa, Rybnik, Wodzisław Śląski .
Eurocash planuje także samodzielnie otworzyć nowy Dyskont Cash 6 Carry w Starogardzie Gdańskim.
Poza wyżej wymienionymi Spółka aktywnie poszukuje nowych lokalizacji atrakcyjnych do prowadzenia
Dyskontów.
</Text>
	</Page>
</document>
