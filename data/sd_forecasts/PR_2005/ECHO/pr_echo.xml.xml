<?xml version="1.0" ?>
<document>
	<Page Number="1">
		<Text> 
- _ specyfika działalności wyrażająca się w dużym uzależnieniu od skomplikowanych i długotrwałych procedu
prawnych,
- _ duże zapotrzebowanie na środki obrotowe szczególnie związane z dużą ilością realizowanych projektów.
Grupa Kapitałowa Echo Investment S.A. nie wyklucza w przyszłości wychodzenia ze swoją działalnością
gospodarczą na rynek nieruchomości poza granicami Polski.
Zarząd Echo Investment S.A. przewiduje dalszy dynamiczny rozwój całej organizacji. Jego podstawą są dobre
perspektywy rynku nieruchomości w Polsce. Działania podmiotów z grupy kapitałowej skoncentrowane będą na
zwiększaniu portfela posiadanych powierzchni komercyjnych przeznaczonych na wynajem (centra handlowo-
rozrywkowe i biura). Ponadto Echo Investment S.A. zamierza utrzymać sprzedaż projektów mieszkaniowych na
dotychczasowym poziomie. Realizacja hoteli jest w dużej mierze uzależniona od sytuacji w branży turystycznej oraz
od skłonności sieci hotelowych do podejmowania nowych inwestycji. Obecna działalność Grupy Kapitałowej Echo
Investment S.A. skupiona jest na rynku polskim, jednak Zarząd nie wyklucza w przyszłości wychodzenia z
działalnością gospodarczą na rynki zagraniczne.
W 2004 roku nie nastąpiły istotne zmiany w podstawowych zasadach zarządzania. Rozwój organizacji wymusza
doskonalenie obowiązujących procedur zarządzania obowiązujących zarówno w Echo Investment S.A., jak również
w pozostałych podmiotach grupy kapitałowej.
17. Zmiany w składzie osób zarządzających i nadzorujących Echo Investment S.A. w ciągu ostatniego roku
obrotowego
W ciągu ostatniego roku obrotowego nie nastąpiły żadne zmiany w składzie Zarządu Echo Investment S.A.
Nadzwyczajne Walne Zgromadzenie Akcjonariuszy Echo Investment S.A. w dniu 6 kwietnia 2004 roku odwołało
Panów: Michała Sołowowa i Krzysztofa Zdeba z funkcji pełnionych w Radzie Nadzorczej Emitenta. Ponadto na
mocy podjętych uchwał NWZA zwiększono skład Rady Nadzorczej z trzech do pięciu osób oraz dokonano zmian w
składzie Rady Nadzorczej. Nadzwyczajne Walne Zgromadzenie Akcjonariuszy Echo Investment S.A. w dniu 23
grudnia 2004 roku rozszerzyło skład Rady Nadzorczej do sześciu osób. Na dzień przekazania niniejszego raportu
rocznego w skład Rady Nadzorczej Echo Investment S.A. wchodzą: Wojciech Ciesielski - Przewodniczący Rady
Nadzorczej, Mariusz Waniołka - Wiceprzewodniczący Rady Nadzorczej, Mariusz Gromek - Członek Rady
Nadzorczej, Artur Kłoczko - Członek Rady Nadzorczej, Robert Oskard - Członek Rady Nadzorczej, Karol
Żbikowski - Członek Rady Nadzorczej.
Na dzień 31 grudnia 2004 roku nie było pożyczek, gwarancji ani poręczeń, udzielonych przez podmioty z grupy
kapitałowej osobom zarządzającym i nadzorującym, a także ich osobom bliskim.
</Text>
	</Page>
</document>
