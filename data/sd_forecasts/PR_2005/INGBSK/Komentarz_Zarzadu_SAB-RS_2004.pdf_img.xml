<?xml version="1.0" ?>
<document>
	<Page Number="1">
		<Text>W dniu 26 września 2003 roku Rada Nadzorcza Banku przyjęła „Strategię ING
Banku Śląskiego na lata 2003-2007”. Określa ona długoterminowe cele Banku i
instrumenty ich realizacji na coraz bardziej konkurencyjnym rynku usług bankowych,
po przystąpieniu Polski do Unii Europejskiej.
Misją ING Banku Śląskiego jest uzyskanie pozycji jednego z głównych uczestników
rynku bankowego poprzez dostarczanie zorientowanych na klienta, wysokiej jakości
produktów i usług, w tym poprzez sprzedaż produktów innych firm z Grupy ING w
Polsce.
łówne cele strategiczne Banku na najbliższe lata to:
e umocnienie pozycji rynkowej w drodze organicznego wzrostu,
e wzrost wartości firmy na wskutek poprawy efektywności funkcjonowania
Banku.
Podstawą realizacji celów strategicznych Banku — oprócz pozyskiwania nowych
klientów — jest budowanie trwałych oraz wartościowych relacji z obecnymi klientami
(cross-selling i deep-selling). Bank udoskonalać będzie obowiązującą segmentację
klientów, a następnie do preferencji poszczególnych grup dostosowywać ofertę
produktową, ceny produktów i usług, kanały dystrybucji oraz zasady obsługi.
Ważnym elementem podniesienia stopnia cross-sellingu będzie oferowanie
produktów innych członków Grupy ING (jednostek uczestnictwa funduszy
inwestycyjnych, funduszy emerytalnych, produktów ubezpieczeniowych, usług
maklerskich, kredytów hipotecznych, leasingu).
Bank będzie kontynuować dotychczasową strategię w zakresie rozwoju sieci
placówek bankowych, tj. zamierza stać się bankiem o charakterze ogólnopolskim
poprzez rozwój sieci placówek w atrakcyjnych pod względem działalności bankowej
rejonach Polski. Jednocześnie podejmowane będą działania stymulujące przenoszenie
rutynowych transakcji do elektronicznych kanałów dystrybucji. W placówkach
bankowych Bank będzie dążyć do oferowania przede wszystkim usług o wysokiej
wartości, wymagających bezpośredniego kontaktu z pracownikiem Banku, w tym
usług opartych na doradztwie.
W II kwartale 2004 roku nastąpiły istotne zmiany w organach statutowych Banku.
Nowy Zarząd Banku przeprowadził szczegółową analizę działalności ING Banku
Śląskiego, jego pozycji na rynku oraz mocnych i słabych stron instytucji.
Przeanalizowano także aktualne jak i przewidywane trendy w otoczeniu
makroekonomicznym.
Przeprowadzone analizy potwierdziły słuszność głównych kierunków rozwoju ING
Banku Śląskiego. Zaobserwowane w I połowie 2004 roku ożywienie gospodarcze jak
i pomyślne perspektywy rozwojowe polskiej gospodarki stwarzają możliwości dla
dynamicznego rozwoju ING Banku Śląskiego i istotnej poprawy efektywności
działania instytucji. Zarząd wyraził wolę osiągnięcia przez Bank tempa wzrostu
równego wzrostowi całego sektora bankowego, a w obszarach priorytetowych
</Text>
	</Page>
</document>
