<?xml version="1.0" ?>
<document>
	<Page Number="1">
		<Text>Rok 2004 był rokiem wyraźnej rozbudowy Spółki i utworzonej wokół niej Grupy Kapitałowej.
W lipcu 2004 roku rozpoczęty został proces przyłączania spółki zależnej Elana S.A. na bazie
wyceny wartości spółki przejmowanej według stanu na dzień I lipca 2004 roku, zakończony
wpisem połączenia do Rejestru Sądowego dnia 28 stycznia 2005 roku.
Ważniejszymi osiągnięciami w zakresie badań i rozwoju w 2004 roku były zrealizowane przez
własne laboratorium badawcze opracowania receptur nowych odmian klejów wytwarzanych
przez Spółkę, mające na celu dostosowanie parametrów tych klejów do potrzeb odbiorców pod
kątem wytrzymałości spoiny, szybkości wiązania, wodoodporności i elastyczności. Opracowano
ponadto receptury i wykonano próby produkcyjne otrzymywania taniego kleju do koszerowania
oraz recepturę nowej dyspersji Borwinyl MA.
W 2004 roku nastąpił wysoki wzrost wartości sprzedaży o 18,8% w porównaniu z rokiem 2003.
Zysk netto wzrósł tylko o 1,2% z powodu wysokiego stopnia inwestowania i obniżenia
rentowności sprzedaży.
W 2004 roku nastąpił znaczący wzrost majątku Spółki (aktywów trwałych) przy stosunkowo
niskiej stopie zadłużenia.
Dzięki dobrym wynikom finansowym i wpływom z emisji akcji sytuacja finansowa Spółki jest
dobra.
W 2005 roku przewiduje się dalszą poprawę sytuacji finansowej dzięki utrzymaniu wysokiej
dynamiki sprzedaży i uzyskaniu efektów synergii w wyniku przyłączania spółek zależnych.
W 2004 roku Boryszew S.A. nie nabywał akcji własnych.
W dniu 28 styczniu 2005 roku Spółka stała się posiadaczem 28 052 000 sztuka akcji własnych
(będących w posiadaniu spółki zależnej Elana S.A.) o wartość nominalnej 0,10 złotych każda,
stanowiących 23,53% udziału w kapitale, w drodze sukcesji uniwersalnej w wyniku przyłączenia
Elany S.A.
</Text>
	</Page>
</document>
