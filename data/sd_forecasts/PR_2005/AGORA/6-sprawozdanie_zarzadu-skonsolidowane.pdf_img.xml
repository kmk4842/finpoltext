<?xml version="1.0" ?>
<document>
	<Page Number="1">
		<Text>W czerwcu 2004 r. Gazeta Wyborcza rozpoczęła wielką akcję czytelniczą. Co tydzień ukazuje się nowa książka z
kolekcji literatury XX wieku. Tytuły są dostępne z Gazetą Wyborczą w każdy wtorek w cenie 15 zł plus cena Gazety.
W 2004 r. przychody ze sprzedaży książek wyniosły 58,5 mln zł., a sam projekt był rentowny. Sprzedaż książek z
kolekcji zakończyła się | marca 2005 r.
Popularność wśród czytelników i dobre wyniki kolekcji zachęciły Grupę do rozpoczęcia kolejnego projektu
wydawniczego, Encyklopedii Gazety Wyborczej. Pierwszy egzemplarz 20 tomowej encyklopedii pojawił się na rynku
12 stycznia 2005 r. Tomy ukazują się w kolejne środy i są sprzedawane wraz z Gazetą Wyborczą w cenie 37 zł plus
cena Gazety. Grupa zakłada, że nakład poszczególnych tomów będzie się wahał między 50 a 70% nakładu środowego
wydania Gazety Wyborczej. Biznes plan projektu zakłada jego rentowność i korzystny wpływ na sprzedaż Gazety
Wyborczej.
 
Wszystkie nowe przedsięwzięcia Grupy zrealizowały swoje cele operacyjne. Segmenty czasopism (bez Avanti) i
radiostacji lokalnych (bez TOK FM i nowej stacji w Łodzi) osiągnęły pozytywny poziom EBITDA a segment reklamy
zewnętrznej (AMS) wypracował EBITDA na poziomie 5,6 mln zł.
Optymistyczne prognozy wzrostu gospodarczego oraz poprawa dynamiki wzrostu inwestycji firm to dobre sygnały
dla rynku reklamowego w 2005 r. Grupa przewiduje umocnienie się tendencji wzrostowych w branżach dóbr trwałych
tj., budownictwie, nieruchomościach, motoryzacji oraz w finansach.
Według szacunków Grupy całkowite wydatki na reklamę w 2005 r. wzrosną o około 10%. Najszybszy wzrost
zanotuje telewizja (11%), która umocni swój udział w rynku. Wydatki na reklamę w prasie zwiększą się o niecc
ponad 8%, z czego dzienniki zanotują wzrost o niemal 9%, a magazyny o 8%. Wydatki w segmencie reklamy
zewnętrznej i radiostacji wzrosną o nieco ponad 7%.
Na uwagę zasługują również sygnały dotyczące planowanych bądź przeprowadzonych regulacji cen poprzez
podwyżki cen reklam netto, wzrost cenników (prasa, radio i outdoor) lub też zmniejszenie rabatów połączone z
urealnieniem cennika (telewizja).
Zarząd pragnie podkreślić, że mimo wysokiej dynamiki segmentu dzienników w 2005 r., trwająca wciąż silna
konkurencja na tym rynku może oznaczać, że przychody Gazety z działalności reklamowej mogą osiągnąć nieco
niższą dynamikę niż rynek dzienników.
Ze względu na poszerzenie działalności o nowe projekty wydawnicze, tj. rozszerzenie zasięgu bezpłatnej gazety
Metro do 10 miast w Polsce, kolekcję książek, encyklopedię oraz inne projekty marketingowe dotyczące Gazety
Wyborczej, Grupa planuje utrzymanie wysokiego poziomu wydatków promocyjnych w 2005 r.
W związku z szacowanym wzrostem wydatków na reklamę Grupa oczekuje wzrostu produkcji gazetowej i
związanego z tym wzrostu kosztów materiałów o 1%. W chwili obecnej koszt materiałów produkcyjnych stanowi
12% kosztów operacyjnych Grupy, przy czym niemal 10% stanowią koszty denominowane w euro.
Dalszy rozwój jest nadrzędnym celem Agory i na ten cel Spółka chce przede wszystkim przeznaczać środki, budując
długoterminową wartość dla akcjonariuszy poprzez akwizycje i uruchamiając nowe projekty. Zarazem, w stosownych
okolicznościach i pod warunkiem uzyskania aprobaty zwyczajnego walnego zgromadzenia akcjonariuszy (WZA),
Spółka będzie zwracać akcjonariuszom nadwyżkę wolnych środków pieniężnych w formie (i) dywidendy oraz (ii)
nabycia własnych akcji w celu umorzenia.
Co rok Spółka będzie proponować WZA wypłatę dywidendy w wysokości 0,5 zł na akcję. Taka wypłata przekłada się
na około 1%-ową stopę dywidendy, która powinna spełniać wymagania akcjonariuszy oczekujących bieżącego
zwrotu z inwestycji, umożliwiając w ten sposób spółce poszerzenie grona inwestorów. Składanie dorocznego wniosku
o wypłatę dywidendy w powyższej wysokości zależeć będzie od oceny wyników i perspektyw Spółki oraz warunków
rynkowych przez zarząd i radę nadzorczą.
W zależności od sytuacji, Spółka może również od czasu do czasu przedkładać walnemu zgromadzeniu akcjonariuszy
wniosek o dodatkowy zwrot nadwyżki wolnych środków akcjonariuszom poprzez nabywanie własnych akcji w celu
ich umorzenia. Co roku przed WZA Spółka będzie analizować swoją bieżącą sytuację i na podstawie tej oceny
</Text>
	</Page>
</document>
