<?xml version="1.0" ?>
<document>
	<Page Number="1">
		<Text>Aktywa trwałe na 31 grudnia 2004r. wyniosły 316.832 tys. zł., tj.50,4% całego majątku
Grupy. Aktywa te były finansowane w całości kapitałem własnym. Aktywa obrotowe
finansowano zobowiązaniami w 92,7%, a pozostałość kapitałami własnymi. W okresie
sprawozdawczym podmiot dominujący i spółki zależne osiągnęły dobre wyniki. Wpłynęło to
na dalszą poprawę standingu finansowego Grupy i wskaźników płynności. Obecnie sytuacja
finansowa Grupy jest dobra i stabilna.
Grupy.
Podmiot dominujący tj. Sokołów S.A. będąc większościowym wspólnikiem Wytwórni Salami
„Igloomeat-Sokołów” Sp. z o.o. w 2004 roku nabył 48.700 udziałów „„Igloomeat-Sokołów”
Sp. z o.o., tj. 30,94% i obecnie posiada 142.450 udziałów tj. 90,51% ogółu głosów na
Walnym Zgromadzeniu Udziałowców.
Zwiększenie liczby udziałów w kapitale zakładowym „Igloomeat-Sokołów” Sp. z 0.0.,
stanowi długoterminową lokatę finansową i wiąże się z dążeniem Zarządu Sokołów S.A. do
umocnienia pozycji w tej spółce.
Należy dodać, iż w marcu 2004r. „Igloomeat-Sokołów” zakończył proces modernizacji
zakładu, na który wydatkowano około 7,5 mln zł. (z czego ok. 3,5 mln zł. z funduszy
unijnych) i obecnie spełnia wszelkie standardy obowiązujące na rynku UE. Jednakże do tej
pory, wyłącznie ze względu na przeciągające się procedury unijne, czeka na formalne
wykreślenie z listy zakładów znajdujących się w okresie przejściowym. Uniemożliwia to
realizowanie eksportu na ten rynek.
Ponadto w sierpniu 2004r bez zmiany umowy Spółki „Agro — Sokołów” Sp. z 0.0. został
podwyższony kapitał zakładowy o kwotę 5.601.500 zł, drogą ustanowienia 11.203 nowych
udziałów po 500zł każdy. Podwyższenie kapitału zostało opłacone gotówką przez Spółkę
zależną ,,Sokołów-Service” Sp. z 0.0.
W okresie sprawozdawczym, podobnie jak w roku ubiegłym, zasady zarządzania Grupą nie
uległy zmianom. Nadzór właścicielski i kontrolę pracy Zarządu podmiotu dominującego tj.
Sokołów S.A. sprawowała Rada Nadzorcza , w której zasiadali przedstawiciele inwestorów
strategicznych tj. Danish Crown i HK Ruokatalo. Działalność spółek zależnych kontrolowano
przez udział członków kierownictwa Sokołów S.A w organach nadzorczych tych spółek.
Prognozy gospodarcze rządu na 2005r. przewidują obniżenie się tempa wzrostu. Potwierdzają
to pierwsze miesiące br., a wielu ekonomistów uważa, iż w I kwartale 2005r. tempo wzrostu
PKB może obniżyć się nawet od 3,1 — 3,2%. Dopiero w drugiej połowie roku ulegnie
poprawie i podniesie się do poziomu 4,5-5% (w sumie niższego aniżeli w całym 2004r.).
Ostatnio swoją prognozę rozwoju polskiej gospodarki w 2005r. obniżyła również Komisja
Europejska. Jej zdaniem gospodarka Polski będzie rozwijać się w tempie 4,4%, nie zaś 4,9%
jak jeszcze pół roku temu przewidywano. Podkreślając szanse i pozytywne aspekty naszej
obecnej sytuacji gospodarczej, Komisja ponownie wskazała na konieczność reformy finansów
publicznych, zmniejszenia bezrobocia i poprawy warunków do inwestowania. Jej zdaniem
jest to warunek sine qua non dalszego, stabilnego rozwoju.
 
Uwzględniając otoczenie ekonomiczne w 2005r. Zarząd będzie konsekwentnie realizował
przyjętą strategię rozwoju Grupy. Chodzi przede wszystkim o jej dalsze unowocześnienie i
</Text>
	</Page>
	<Page Number="2">
		<Text>poprawę efektywności działania. Służyć temu będzie pogłębienie procesu specjalizacji
produkcji, przyspieszenie rozwoju własnej stabilnej i wysokojakościowej bazy surowcowej,
doskonalenie pracy służb handlowych i logistycznych oraz wprowadzanie na rynek nowych
produktów. Zarząd oczekuje, iż wspomniane działania w skali całego roku umożliwią wzrost
sprzedaży Grupy o około 10%.
Korzystny wpływ na wyniki Grupy w okresie sprawozdawczym powinna mieć oczekiwana w
drugiej połowie roku obniżka cen surowca, zwłaszcza wieprzowego. Przewidywane jest
rozszerzenie i intensyfikacja współpracy z zakładami należącymi do inwestorów
strategicznych tj. koncernów Danish Crown i HK Ruokatalo. W centrum uwagi Zarządu
pozostanie eksport. Wykonanie założonej dynamiki jego wzrostu może być utrudnione
utrzymującym się wysokim kursem złotego. W tym kontekście niedobrą wiadomością jest
obniżenie prognoz tempa rozwoju państw UE w 2005r., dokonane ostatnio przez Europejski
Bank Centralny i MFW. Przewidywane tempo wzrostu GDP instytucje te obniżyły z 2% do
ok. 1,6% (dotyczy to głównie największych państw UE, w tym Niemiec — jednego z naszych
głównych partnerów handlowych).
Dzięki pracy tych wyspecjalizowanych służb w 2004r. na rynek trafiło kilka nowych linii
produktów, wśród nich zestawy dań nazwane „Kuchnie świata i wędliny świata”. Znalazły
one uznanie na Targach Polagra Food 2004 w Poznaniu. W lipcu 2004r. „Igloomeat-
Sokolów” Sp. z o.o. jako pierwsza firma w Polsce wprowadził do sprzedaży popularne w
Europie Zachodniej salami pleśniowe. Ponadto ukazały się nowe rodzaje coraz bardziej
popularnego na rynku salami Chips. Przygotowano również kolejne rodzaje specjalnie
pakowanych produktów z grupy „convenience food” oraz nowe produkty przeznaczone na
eksport. Kontynuowane są prace nad zupełnie nowymi wyrobami.
 
w 2004r. dalszej, wyraźnej poprawie uległa sytuacja finansowa podmiotu dominującego tj.
Sokołów S.A. Przychody netto ze sprzedaży wyniosły 1.279.956 tys. zł., podczas gdy w
2003r. — 973.484 tys. zł., co w ujęciu wartościowym oznacza dynamikę 131%. Zysk netto
osiągnął kwotę 15.239 tys. zł., był więc prawie dwukrotnie wyższy aniżeli w 2003r. (8.663
tys. zł.). Obecnie Spółka posiada bardzo wysoką płynność finansową.
</Text>
	</Page>
</document>
