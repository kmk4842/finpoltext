<?xml version="1.0" ?>
<document>
	<Page Number="1">
		<Text>W zakresie rozwoju własnych sklepów firmowych Spółka zakłada uruchomienie piętnastu
nowych własnych salonów firmowych, w tym trzech na Litwie w takich miastach jak:
Białystok, Toruń, Koszalin, Słupsk, Warszawa, Wrocław, Szczecin, Kielce, Rzeszów, Wilno,
Kłajpeda i Kowno. W roku 2010 otwartych ma zostać siedem nowych salonów, w roku 2011
osiem nowych salonów. Nowe sklepy umiejscawiane będą przede wszystkim w istniejących
już galeriach handlowych dzięki czemu koszt ich otwarcia będzie niższy. Planowane średnie
nakłady inwestycyjne na uruchomienie jednego sklepu o średniej powierzchni 129 m2
kształtują się na poziomie ok. 222 tys. zł. Na kwotę tą składa się m.in. wyposażenie i
wizualizacja salonu. Na otwarcie piętnastu nowych salonów Spółka zamierza przeznaczyć
środki pozyskane z publicznej emisji Akcji Serii H, w kwocie 3,5 mln zł. Pozostałe środki
pozyskane z emisji Spółka przeznaczy na zasilenie kapitału obrotowego, dzięki czemu
możliwe będzie zatowarowania nowych salonów firmowych Spółki.
Celem rozszerzenie własnej sieci salonów firmowych jest uzyskanie dwukrotnego wzrostu
przychodów ze sprzedaży do końca 2011 r.
Rosnące wysokie koszty utrzymania salonów w centrach handlowych nie są w pełni
pokrywane przez uzyskiwane marże na sprzedaży. Nastąpił znaczący spadek marży zysku
brutto usług sprzedawanych na rynku zagranicznym, głównie z powodu kursu euro.
Poziom zyskowności w Spółce skorelowany jest z koniunkturą panującą na rynkach
kapitałowych i gospodarczych. Tendencje te mają wpływ na wysokość generowanych
przychodów i na wyniki finansowe osiągane przez Spółkę. W drugiej połowie 2008 roku, a
także w początkowym okresie 2009 roku, wystąpiły negatywne tendencje na rynkach
kapitałowych i gospodarczych, związane z ogólnoświatowym kryzysem finansowym i
gospodarczym, co z pewnością miało bezpośredni wpływ na osiągane przez Spółkę wyniki
finansowe w okresie objętym sprawozdaniem za rok 2009.
Zarząd Spółki zakłada, iż Spółka wygeneruje dodatnie wyniki finansowe (zysk netto) w
okresie poprawy koniunktury . W ocenie Zarządu Spółki, w związku z oznakami polepszenia
koniunktury na rynkach kapitałowych i gospodarczych i wzrostami kursów papierów
wartościowych notowanych na rynku regulowanym na Giełdzie Papierów Wartościowych w
Warszawie SA, a także w związku ze stworzeniem nowych salonów sprzedaży,
powiększeniem asortymentu możliwe jest wystąpienie w przyszłości pozytywnych tendencji
rynkowych w, a tym samym wzrost zyskowności Spółki z tego tytułu, co stanowi
jednocześnie podstawowe źródło przychodów Spółki. Pojawiające się tendencje powinny
mieć przełożenie na wyniki finansowe Spółki i wzrost zyskowności w Spółce, przy założeniu
jednak utrzymania pozytywnego trendu koniunkturalnego na rynkach gospodarczych w
dłuższym okresie czasu.
</Text>
	</Page>
</document>
