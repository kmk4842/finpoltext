<?xml version="1.0" ?>
<document>
	<Page Number="1">
		<Text>Grupa Kapitałowa PGNiG jest jedyną pionowo zintegrowaną firmą w sektorze gazowym w Polsce
i posiada wiodącą pozycję w większości obszarów sektora gazowego w kraju. Polskie Górnictwo
Naftowe i Gazownictwo S.A. jest jednostką dominującą Grupy Kapitałowej PGNiG.
Polskie Górnictwo Naftowe i Gazownictwo Spółka Akcyjna (PGNiG S.A.) z siedzibą w Warszawie,
ul. Marcina Kasprzaka 25, powstała w wyniku przekształcenia przedsiębiorstwa państwowego pod
nazwą Polskie Górnictwo Naftowe i Gazownictwo w jednoosobową spółkę Skarbu Państwa. Dnia 30
października 1996 roku Spółka została wpisana do rejestru handlowego pod firmą Polskie Górnictwo
Naftowe i Gazownictwo S.A. z siedzibą w Warszawie pod numerem RHB 48382. Dnia 14 listopada
2001 roku została wpisana do rejestru przedsiębiorców Krajowego Rejestru Sądowego pod numerem
0000059492.
W dniu 24 maja 2005 roku decyzją Komisji Papierów Wartościowych i Giełd akcje PGNiG S.A.
zostały dopuszczone do obrotu publicznego. Debiut giełdowy PGNiG S.A. odbył się 23 września 2005
roku. Akcje PGNiG S.A. są notowane na Warszawskiej Giełdzie Papierów Wartościowych od dnia
20 paździemika 2005 roku. Kapitał zakładowy Spółki wynosi obecnie 5,9 mld zł i dzieli się na
5.900.000.000 akcji.
Obszar działalności Grupy Kapitałowej PGNiG obejmuje poszukiwanie złóż, wydobycie,
magazynowanie paliw gazowych oraz obrót i dystrybucję gazu ziemnego. Wydobycie gazu ziemnego
i ropy naftowej jest jednym z kluczowych czynników zapewniających Grupie konkurencyjną pozycję
na liberalizowanym rynku gazu. Obrót i dystrybucja gazu ziemnego stanowią integralny obszar
działalności gospodarczej Grupy Kapitałowej PGNiG. Obrotem gazem ziemnym zajmuje się PGNiG
S.A. natomiast dystrybucja prowadzona jest przez sześć Spółek Gazownictwa, będących podmiotami
Grupy Kapitałowej PGNiG.
Nadrzędnym celem strategicznym GK PGNiG jest realizacja wzrostu wartości dla akcjonariuszy.
Wzrost wartości Spółki GK PGNiG planuje osiągnąć poprzez rozwój krajowego rynku gazu
i ekspansję na wybranych rynkach zagranicznych.
Strategicznym celem w polityce Grupy Kapitałowej PGNiG jest rozwój działalności handlowej
i zapewnienie bezpieczeństwa oraz ciągłości dostaw gazu ziemnego do Polski poprzez budowę
połączeń międzynarodowych i zawieranie kontraktów na zakup gazu ziemnego. Stworzenie
odpowiedniej struktury dywersyfikacyjnej umożliwi realizację dostaw gazu do Polski z różnych
kierunków i od różnych dostawców, co w znaczący sposób poprawi pozycję negocjacyjną PGNiG
S.A. i zapewni zrównoważone dostawy gazu dla klientów GK PGNiG.
Wysokie ceny surowców na świecie oraz nasilająca się konkurencja o dostęp do złóż gazu ziemnego
powodują intensyfikację prac GK PGNiG w zakresie zwiększania potencjału rozwoju działalności
poszukiwawczo-wydobywczej w kraju i za granicą poprzez poszerzanie własnych zasobów gazu
ziemnego i ropy naftowej oraz zakupu nowych koncesji na wybranych rynkach zagranicznych.
GK PGNiG dąży do zbudowania stabilnej pozycji na trzech kluczowych zagranicznych rynkach
z rejonów Morza Północnego, Północnej Afryki i Środkowego Wschodu.
Kolejnym ważnym kierunkiem rozwoju GK PGNiG jest rozbudowa i budowa podziemnych
magazynów gazu. GK PGNiG dąży do zapewnienia odpowiednich pojemności magazynowych w celu
zwiększenia elastyczności reagowania na potrzeby klientów, zapewnienia ciągłości i stabilności
dostaw gazu oraz ograniczenia ryzyka w sytuacjach zagrożenia dostaw ze źródeł zagranicznych.
</Text>
	</Page>
</document>
