<?xml version="1.0" ?>
<document>
	<Page Number="1">
		<Text>koniunktury na rynkach kapitałowych w 2009 roku, spółka zdołała wypracować w tym okresie
najlepsze wyniki finansowe w swojej historii. Realizowana polityka rozwoju pozwoliła na podwojenie
wartości przychodów z działalności maklerskiej i wypracowanie wyniku netto na poziomie 3 600 tys. zł,
co oznacza ponad 70% zwrot z kapitałów własnych Spółki.
Spółka świadczy usługi pośrednictwa finansowego na terenie Rumunii. W 2009 roku spółka stopniowo
zwiększała poziom dochodów uzyskiwanych z tytułu prowizji od udzielonych za jej pośrednictwem
kredytów. W dalszym ciągu negatywne oddziaływanie na działalność spółki mają takie zjawiska, jak
niski poziom sprzedaży kredytów hipotecznych, wysokie wymagania stawiane kredytobiorcom przez
banki, a także wzrost poziomu bezrobocia.
Nie dotyczy spółek Grupy Kapitałowej Getin Holding.
Spółka zakłada dalszy rozwój prowadzonej działalności. Działania podejmowane przez spółki Grupy w
2010 roku będą miały na celu, przede wszystkim, zwiększenie efektywności, a także minimalizację
ryzyk związanych z prowadzoną przez nie działalnością.
Plany Spółki na rok 2010 zakładają dalsze umacnianie pozycji rynkowych w głównych obszarach
działalności. Poza organicznym rozwojem spółek Grupy, planowanym dynamicznym wzrostem
sprzedaży oferowanych przez nie produktów, Spółka bierze pod uwagę swój udział w konsolidacji
polskiego rynku finansowego.
Uwzględniając zmieniające się warunki rynkowe, spółki Grupy będą zwracały szczególną uwagę na
ryzyka związane z sytuacją gospodarczą i kondycją uczestników rynków finansowych. W związku z
powyższym, spółki Grupy podjęły szereg działań mających na celu ograniczenie ryzyka działalności,
zapewnianie pozytywnych wyników oraz dalszy rozwój. Wśród działań tych znalazły się między
innymi: zaostrzenia warunków kredytowych, znaczący wzrost udziału kredytów złotowych w portfelu
kredytowym, dostosowanie oferty produktowej do sytuacji rynkowej. Wzmocniona została także
kontrola ryzyka i kosztów na wszystkich poziomach we wszystkich spółkach Grupy Getin Holding.
Spowolnienie tempa rozwoju w związku z kryzysem ekonomicznym w dalszym ciągu będzie miało
wpływ na działalność spółek funkcjonujących na rynku wschodnim (Rosja, Ukraina, Białoruś,
Rumunia).
Celem strategicznym Getin Noble Bank na 2010 rok jest dynamiczny rozwój połączonego banku
wejście do pierwszej piątki banków działających w Polsce. | ako w pełni uniwersalny, bank dysponuj:
bogatą ofertą produktową zarówno w zakresie finansowania, oszczędzania, jak i inwestowania
szerokim wachlarzem usług dodatkowych oraz przedstawia bogatą ofertę dla klientów indywidualnych
małych i średnich przedsiębiorstw.
W ramach nowego podmiotu nadal funkcjonować będą obie marki: Noble i Getin. Bank będzie
zapewniał klientom dostęp do kompleksowej oferty utrzymując jednocześnie dotychczasowy
sposób kontaktu z klientem poprzez sieć placówek własnych i partnerskich dotychczasowego Getin
Banku oraz poprzez placówki Noble Banku.
Połączenie posiadanego przez oba banki know-how rynkowego i dokładna diagnoza
poszczególnych obszarów działania pozwoli osiągnąć oczekiwane synergie, zarówno operacyjne -
w tym optymalizację działań, jak też finansowe — efektywność wynikającą z korzyści skali, wyższą
rentowność produktów i wzmocnioną pozycję rynkową.
</Text>
	</Page>
	<Page Number="2">
		<Text>Połączenie banków wygeneruje również dodatkową wartość dla klientów obu podmiotów. Szerszy
wachlarz produktów, bogatsza oferta usług, większa dostępność oraz połączenie wiedzy i
doświadczeń obu banków przełożą się bezpośrednio na wyższy komfort klientów i wzmocnienie
pozytywnego wizerunku instytucji na rynku. Pozwoli to również na wykorzystanie możliwości
przedstawienia klientom oferty produktów komplementarnych, które dotychczas oferowane były
oddzielnie przez poszczególne banki.
wachlarz produktów, bogatsza oferta usług, większa dostępność oraz połączenie wiedzy i
Strategia funkcjonowania i rozwoju Getin Noble Banku na 2010 rok zakłada koncentrację na
osiągnięciu 4 głównych celów:
Zapewnienia stabilnego i bezpiecznego płynnościowo rozwoju banku,
Utrzymania adekwatnego poziomu funduszy własnych banku w relacji do nadzorczych wymogów
kapitałowych,
Minimalizowania ryzyka kredytowego i walutowego banku oraz niedopasowania terminów
zapadalności aktywów kredytowych do terminów wymagalności pasywów,
Osiągnięcia satysfakcjonującej dla akcjonariuszy efektywności działania banku mierzonej
odpowiednim poziomem wskaźnika zwrotu z kapitału oraz relacji kosztów/dochodów.
Spółki Grupy Kapitałowej Europa będą opierały swój rozwój przede wszystkim na efektywnym
wykorzystaniu środków pozyskanych w ramach publicznej oferty akcji TU Europa oraz stałym
pogłębianiu współpracy z sektorem bankowym. Grupa osiąga sukces finansowy oferując produkty
ubezpieczeniowe, stanowiące odpowiedź na zapotrzebowanie instytucji finansowych i ich klientów.
Spółki Grupy Kapitałowej Europa zakładają również w kolejnych miesiącach prowadzenie
konsekwentnej polityki w zakresie ograniczania szkodowości poprzez rozwój bezpiecznych
produktów, a także dalsze działania usprawniające w zakresie windykacji należności regresowych od
sprawców szkód z ubezpieczeń finansowych.
W odniesieniu do wskaźników bezpieczeństwa nadrzędne jest zachowanie pełnego pokrycia środkami
własnymi i aktywami odpowiednio marginesu wypłacalności i minimalnego kapitału gwarancyjnego
oraz rezerw techniczno-ubezpieczeniowych.
W zakresie polityki lokacyjnej Grupy Europa przewiduje się kontynuację strategii bezpiecznego
lokowania środków stanowiących pokrycie rezerw techniczno-ubezpieczeniowych. Podstawowymi
instrumentami lokowania wolnych środków pozostaną lokaty bankowe, skarbowe papiery
wartościowe oraz dłużne papiery komercyjne.
W 2010 roku sprzedaż nowych kredytów może być wciąż niska, co może wpłynąć na wysokość
składki przypisanej z produktów typu bancassurance, które stanowią główny kanał sprzedaży spółek
Grupy Kapitałowej Europa. Możliwe jest również, że pogorszenie wskaźników makroekonomicznych
kraju wpłynie na wzrost szkodowości portfela ubezpieczeń.
Dalszy rozwój działalności Carcade uzależniony będzie od szeregu czynników, m.in. poziomu
sprzedaży samochodów na rynku rosyjskim, poziomu dewaluacji waluty rosyjskiej, kondycji finansowej
małych i średnich przedsiębiorstw będących klientami spółki, a także dostępności źródeł
finansowania.
Główne kierunki strategii spółki zakładają utrzymanie wysokiego udziału w rynku usług
leasingowych, wzrost sprzedaży w segmencie samochodów dostawczych i ciężarowych oraz
utrzymanie marż dzięki wzrastającej jakości świadczonych usług, jak również zacieśnieniu relacji z
obecnymi klientami, a także minimalizację ryzyka związanego z prowadzoną działalnością.
</Text>
	</Page>
	<Page Number="3">
		<Text>Sytuacja finansowa spółki uzależniona jest od poziomu zarządzanych aktywów w ramach funduszy
inwestycyjnych oraz usługi asset management, na co z kolei bardzo istotny wpływ mają nastroje
panujące na rynku kapitałowym, powtarzalnie dobre wyniki inwestycyjne oraz szeroka sieć dystrybucji.
W bieżącym roku obrotowym spółka będzie dążyła do zwiększania poziomu zarządzanych aktywów i
zwiększania udziału w rynku funduszy inwestycyjnych, głównie poprzez rozwijanie oferty produktowej.
Sytuacja finansowa spółki będzie uzależniona od dostępności kredytów i produktów inwestycyjnych
oraz skłonności potencjalnych klientów do korzystania z tej oferty. Planowany wzrost gospodarczy
może korzystnie wpłynąć na wyżej wymienione czynniki, co wpłynie na wynik finansowy spółki.
Ponadto, spółka planuje dalszą rozbudowę sieci sprzedaży.
Z uwagi na charakter podstawowej działalności spółki, najistotniejszym czynnikiem, który będzie miał
wpływ na jej rozwój w najbliższej perspektywie, będzie panująca koniunktura giełdowa. Nastroje
panujące na rynkach światowych oraz na Giełdzie Papierów Wartościowych w Warszawie znajdują
odzwierciedlenie w wielkości obrotów generowanych przez klientów biura i w zapotrzebowaniu na
usługi w zakresie doradztwa transakcyjnego.
Dalszy rozwój działalności związanej z Towarową Giełdą Energii będzie następował poprzez
pozyskiwanie nowych klientów. Jednocześnie spółka intensywnie poszukuje nowych usług i
produktów związanych z sektorem energetyki. Na 2010 rok planowane jest uruchomienie programu
„białych” certyfikatów, wynikających z oszczędności w zużyciu energii, co będzie stanowić dodatkową
okazję do poszerzenia bazy klientów.
W 2010 rok bank zakłada koncentrację działań pro-sprzedażowych na rynku kredytów
samochodowych. W szczególności zakłada się intensywne działania zmierzające do stworzenia
silnych i rozległych relacji handlowych z największymi dealerami samochodów na Ukrainie.
Jednocześnie planuje się stopniowy, zrównoważony rozwój sprzedaży pożyczek gotówkowych oraz
kredytów dla sektora małych i średnich przedsiębiorstw.
Na dalszy rozwój spółki wpływ mogą mieć czynniki takie jak niestabilna sytuacja polityczna, związana
ze zmianą na stanowisku Prezydenta kraju, czy też możliwa dalsza dewaluacja waluty ukraińskiej.
Spółka kontynuuje rozpoczęte w 2009 roku działania mające na celu poprawę jakości portfela
kredytowego.
W 2010 roku działalność banku skupi się na rozwoju biznesu detalicznego — świadczeniu usług dla
osób fizycznych, ze szczególnym uwzględnieniem kredytów gotówkowych i produktów depozytowych.
Plany banku na 2010 rok zakładają ponadto rozwój sieci sprzedaży kredytów bezgotówkowych,
otwarcie nowego oddziału banku w Mohylewie oraz otwarcie nowych centrów kasowych, realizujących
operacje wymiany walut, poza siedzibą banku w Mińsku.
W Ii Il kwartale 2010 roku spółka zakłada wzrost zatrudnienia o 20 doradców pracujących w oddziale
oraz 15 doradców mobilnych, przy jednoczesnym utrzymaniu wzrostu sprzedaży i planowanej
renegocjacji wartości prowizji. Ponadto, spółka zamierza zwiększyć efektywność działania dzięki
wykorzystaniu sposobu funkcjonowania Open Finance, co stanowić ma podstawę dla wszechstronnej
obsługi klientów w zakresie finansów osobistych.
</Text>
	</Page>
</document>
