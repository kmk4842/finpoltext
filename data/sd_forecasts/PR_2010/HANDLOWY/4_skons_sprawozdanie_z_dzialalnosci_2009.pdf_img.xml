<?xml version="1.0" ?>
<document>
	<Page Number="1">
		<Text>kontrolne to: podział obowiązków w ramach funkcji wykonawca-kontroler (maker-checker),
monitorowanie ustalonych limitów, wymogi polityki regulującej sprzedaż i zakup papierów
wartościowych przez pracowników. Mechanizmy ograniczania ryzyka obejmują również transfer ryzyka
(outsourcing, ubezpieczenia).
Na mocy Ustawy o Bankowym Funduszu Gwarancyjnym, Bank objęty jest obowiązkowym systemem
gwarantowania depozytów ludności. Banki objęte systemem gwarancji depozytów mają obowiązek
dokonywania określonych wpłat na rzecz funduszu.
Wskutek ogólnego pogorszenia się sytuacji w sektorze lub upadłości czy pogorszenia się kondycji
finansowej jednego z banków należących do Bankowego Funduszu Gwarancyjnego, może zaistnieć
konieczność wysokiej wpłaty na rzecz funduszu przez Bank, jak i innych uczestników Bankowego
Funduszu Gwarancyjnego, w wysokości proporcjonalnej do wysokości utworzonego funduszu ochrony
środków gwarantowanych w danym podmiocie. Może się to wiązać z negatywnymi skutkami dla
wyników finansowych Banku.
Głównym celem Banku pozostaje długoterminowe budowanie wartości dla akcjonariuszy poprzez
zapewnienie odpowiedniego zwrotu z kapitału, jak również utrzymanie płynności oraz adekwatności
kapitałowej na poziomie gwarantującym bezpieczeństwo naszym klientom oraz zaufanie do instytucji.
W najbliższym czasie Bank skupiać się będzie na zwiększaniu współpracy z dotychczasowymi klientami,
oferując im obsługę dopasowaną do ich oczekiwań i preferencji. Nowa segmentacja klientów zostanie
oparta o wzorce zachowań, jak również zakres współpracy klienta z Bankiem. Bank chce być liderem pod
względem innowacyjności proponowanych rozwiązań koncentrując się przy tym na zapewnieniu
najwyższej na rynku satysfakcji klientów. W tym celu Bank opracował odpowiednie standardy jakościowe
dla poszczególnych grup klientów, jak również wprowadził parametry jakościowe w systemach
motywacyjnych dla pracowników. Ponadto rozwój sieci usług bankowych odpowiadał będzie stylowi
życia klientów i będzie zmierzał w kierunku integracji bankowości tradycyjnej z telefoniczną i
internetową.
Udział rynkowy Banku w kredytach dla przedsiębiorstw wyniósł około 2,6% na koniec 2009 roku,
natomiast w depozytach firm wyniósł 6,3%.
W roku 2010 Bank planuje znacząco rozszerzyć współpracę z obecnymi klientami, skupiając się na
oferowanej jakości obsługi oraz zmianie modelu serwisowego, w taki sposób by jak najlepiej odpowiadał
potrzebom naszych klientów. Nadrzędnym celem Banku jest istotne podniesienie zadowolenia klientów z
oferowanych produktów i usług oraz osiągnięcie pozycji lidera innowacyjności, oferującego nowatorskie
rozwiązania. Bank będzie dążył do umocnienia relacji z klientami korporacyjnymi i premiowania ich
lojalności. W tym celu zostanie wprowadzony nowy sposób szkolenia i motywowania doradców
bankowych promujący budowę trwałej i szerokiej relacji z klientem poprzez zwiększenie zakresu
współpracy. Oznaczać to będzie także, zwiększenie czasu pracy doradcy bankowego na poznanie potrzeb
klientów.
Istotna część przychodów Banku generowana będzie z obsługi handlu, zarządzania środkami finansowymi
oraz produktów Pionu Skarbu, w tym w istotnej części z wymiany walutowej. Innowacyjne produkty
najwyższej jakości stanowić będą jeden z najistotniejszych czynników przewagi konkurencyjnej Banku,
szczególnie przy współpracy z wymagającymi klientami krajowymi oraz międzynarodowymi.
</Text>
	</Page>
</document>
