<?xml version="1.0" ?>
<document>
	<Page Number="1">
		<Text>Grupa Kapitałowa Banku Zachodniego WBK S.A. zamierza umacniać swoją pozycję na rynku
finansowym jako organizacja uniwersalna, oferująca pełną gamę usług finansowych w segmencie
bankowości detalicznej, biznesowej i inwestycyjnej. Wizja Grupy Kapitałowej Banku Zachodniego WBK
S.A. zakłada osiągnięcie następujących efektów:
wzrost udziałów w poszczególnych segmentach rynku,
wysoka rozpoznawalność i prestiż marki Banku w oparciu o atrakcyjną ofertę,
wyróżniająca się oferta ze względu na konkurencyjność i jakość obsługi,
silne i stabilne fundamenty finansowe sprzyjające rozwojowi akcji kredytowej, w tym
adekwatny poziom płynności i mocna pozycja kapitałowa,
liczne i zdywersyfikowane źródła dochodów w trzech podstawowych segmentach działalności:
bankowości detalicznej, biznesowej i inwestycyjnej,
Sprawne zarządzanie ryzykiem, spełniające wymagania interesariuszy,
wysoki poziom zadowolenia akcjonariuszy z wysokości i stabilności generowanego zysku.
Aspiracją Grupy Kapitałowej Banku Zachodniego WBK S.A. jest wykorzystanie rozbudowanej sieci
dystrybucji (trzeciej w Polsce) do osiągnięcia 10-procentowego udziału w rynku oraz zajęcie wyższej
pozycji pod względem aktywów, kapitałów własnych i liczby klientów.
Najważniejsze priorytety Grupy Kapitałowej Banku Zachodniego WBK S.A. to: generowanie wysokich
stabilnych zysków pochodzących ze zdywersyfikowanych źródeł, wzrost udziału w rynku ora:
konsekwentna budowa silnej ogólnopolskiej marki.
Globalny kryzys na rynku finansowym oraz rozprzestrzeniająca się recesja w gospodarce światowej,
zmieniły perspektywy rozwoju sytuacji makroekonomicznej w Polsce, powodując konieczność większej
koncentracji na następujących priorytetach:
wzmocnienie bazy kapitałowej i utrzymanie adekwatnego wskaźnika wypłacalności,
aktywne zarządzanie ryzykiem kredytowym, operacyjnym i rynkowym,
dalsza dywersyfikacja i poszukiwanie nowych źródeł dochodów,
dywersyfikacja bazy depozytowej,
utrzymanie wskaźnika kredytów do depozytów na poziomie zapewniającym odpowiedni
płynność,
aktywne zarządzanie kosztami i niski poziom wskaźnika koszty/dochody,
maksymalne wykorzystanie potencjału zbudowanego dzięki inwestycjom dokonanym w latac
2007 i 2008,
zwiększanie zdolności reagowania na potrzeby klientów i wymagania rynku,
dalszy rozwój „kultury compliance”.
</Text>
	</Page>
	<Page Number="2">
		<Text>Wizerunek marki Banku Zachodniego WBK S.A. łączyć będzie najlepsze cechy dużej i bezpieczne
instytucji z cechami wyróżniającymi banki młode, dynamiczne i walczące o rynek przy pomocq
atrakcyjnej oferty. Dzięki rozbudowie sieci oddziałów oraz działaniom z zakresu komunikacji marki
Bank zaistnieje w powszechnej świadomości jako instytucja o zasięgu ogólnokrajowym i będzie
rozpoznawalny na terenie całego kraju. Klienci będą postrzegać Grupę Banku Zachodniego WBK S.A
jako dużą, ogólnokrajową organizację o następujących cechach:
dającą klientowi więcej niż inne instytucje finansowe i starającą się bardziej niż px
uczestnicy rynku,
godną zaufania, stabilną finansowo i gwarantującą bezpieczeństwo środków,
oferującą produkty zrozumiałe i łatwe w użyciu,
wyróżniającą się na rynku nowoczesnymi i pionierskimi rozwiązaniami.
Grupa Banku Zachodniego WBK S.A. jest organizacją skoncentrowaną na dostarczaniu wartości dla
klienta, czemu sprzyja silne ukierunkowanie na:
budowanie relacji opartych na zaufaniu i wartościach,
działania zorientowane na wyniki,
profesjonalne i terminowe wykonywanie zadań,
chęć uczenia się,
szacunek do pracy i odpowiedzialność za podejmowane działania,
przestrzeganie zasad etyki, przepisów prawa, regulacji wewnętrznych i dobryct
Kultura wewnętrzna Grupy opiera się na zaangażowanych, wyposażonych w odpowiednie kompetencje
i zmotywowanych pracownikach, promuje ciągły rozwój zawodowy i osobisty oraz pracę zespołową,
respektując indywidualność i potrzeby związane z życiem rodzinnym. W każdym obszarze aktywności,
Grupa kieruje się najwyższymi standardami etycznymi.
w segmencie detalicznym głównym celem działań akwizycyjnych Grupy będą osoby wchodzące na
rynek usług bankowych, tzw. młodzi (głównie studenci i absolwenci wyższych uczelni) oraz osoby
rozpoczynające działalność gospodarczą. Grupa będzie też pozyskiwać aktywnych klientów z
pozostałych grup segmentu detalicznego. Głównym argumentem przekonującym klientów do podjęcia
współpracy będzie znakomita oferta kont bankowych.
Grupa zmobilizuje ponadto zasoby, aby wzmocnić lojalność dotychczasowych klientów oraz zwiększyć
zakres i wymiar wartościowy wzajemnych relacji. W tym celu wykorzysta możliwości informatyczne
oraz systemy CRM i wiedzy o kliencie, a także zaoferuje ponadprzeciętną jakość obsługi oraz szeroki
zakres produktów oszczędnościowych, kredytowych i rozliczeniowych. Umacniać też będzie pozycję
lidera na rynku innowacyjnych produktów oszczędnościowych, budowanych na bazie depozytów,
produktów inwestycyjnych i ubezpieczeń.
Wybranym klientom segmentu detalicznego, tj. VIP i Private Banking, zaproponowane zostaną
najwyższej klasy standardy obsługi indywidualnej. Unikatowość obsługi polegać będzie na
konstruowaniu innowacyjnych i zindywidualizowanych ofert oszczędnościowych i kredytowych oraz
wysokich kompetencjach doradców.
Klienci segmentu detalicznego będą obsługiwani przez ogólnopolską sieć oddziałów własnych, które
uzupełniać będą placówki partnerskie, centrum telefoniczne, Internet, sprzedawcy mobilni i inne
kanały dystrybucji.
</Text>
	</Page>
	<Page Number="3">
		<Text>Priorytetem Grupy Kapitałowej Banku Zachodniego WBK S.A. jest doprowadzenie do pełnej integracji
kanałów dystrybucji w celu umożliwienia klientom wyboru dowolnej, zgodnej z indywidualnymi
preferencjami, formy kontaktu z Bankiem i korzystania z niej w pełnym zakresie obsługi. Integracja
polegać będzie na rozszerzaniu dostępu do produktów i procesów oraz dostarczaniu doradcom
jednolitej informacji o klientach we wszystkich kanałach.
Dla segmentu klientów biznesowych Grupa Kapitałowa Banku Zachodniego WBK S.A. rozwinie
ogólnopolską sieć centrów biznesowych (Centra Bankowości Biznesowej), zlokalizowanych w
najważniejszych ośrodkach gospodarczych kraju. Strategiczni klienci korporacyjni znajdą się pod
opieką dedykowanych jednostek w Warszawie, Poznaniu i Wrocławiu. Wszystkim klientom
biznesowym zapewniona zostanie indywidualna obsługa prowadzona przez odpowiednio
przygotowanych doradców. W ramach tego segmentu Grupa Kapitałowa Banku Zachodniego WBK S.A.
będzie realizować dwa strategiczne działania: dywersyfikację biznesu oraz przeniesienie pełnej
odpowiedzialności za relacje z klientem na doradców biznesowych. Dywersyfikacja biznesu przebiegać
będzie w trzech wymiarach:
dywersyfikacja portfela kredytowego w przekroju branżowym,
dywersyfikacja strumienia przychodów w ujęciu geograficznym,
dywersyfikacja strumienia przychodów w ujęciu produktowym, głównie poprzez zwiększanie
dochodu z produktów pozakredytowych.
Dywersyfikacja oznacza konieczność dalszego rozbudowania oferty, doskonalenia procesów oraz
rozszerzania kompetencji doradców klientów biznesowych w celu bardziej efektywnego zaspokajania
potrzeb klientów.
W dobie dekoniunktury, kluczowym zadaniem Grupy jest poszukiwanie nowych źródeł dochodów,
konsekwentne utrwalanie prestiżu marki, podnoszenie standardu usług, uzyskiwanie konkurencyjnych
wyników inwestycyjnych i poszerzanie udziału w poszczególnych segmentach rynku kapitałowego
(funduszy inwestycyjnych, zarządzania aktywami, usług maklerskich), a także wzrost aktywności w
pozostałych liniach biznesowych (np. usługi doradcze, transakcje fuzji i przejęć, wykupy lewarowane).
Grupa Banku Zachodniego WBK S.A. będzie kontynuować wysiłki mające na celu optymalizację bazy
kosztowej, w tym m.in.:
upraszczać procesy operacyjne i obsługi klienta,
centralizować i automatyzować procesy kontrolne i zapleczowe w oddziałach,
wykorzystywać wszelkie możliwości zmniejszania wydatków poprzez wdrażanie programów
oszczędnościowych, optymalizację zarządzania i monitorowanie najważniejszych umów z
dostawcami, wykorzystanie nowoczesnych technologii teleinformatycznych, etc.
Następujące czynniki będą miały istotny wpływ na poziom wyników finansowych i działalność Grupy
Kapitałowej Banku Zachodniego WBK S.A. w 2010 roku:
 
Stopniowe ożywienie gospodarcze na Świecie, w tym u głównych partnerów handlowych
Polski, co wpłynie na wzrost polskiego eksportu, produkcji oraz aktywności inwestycyjnej,
zwiększając popyt na kredyt i inne produkty bankowe.
Utrzymująca się sytuacja na rynku pracy będzie wpływać negatywnie na portfel kredytów dla
ludności.
 
</Text>
	</Page>
</document>
