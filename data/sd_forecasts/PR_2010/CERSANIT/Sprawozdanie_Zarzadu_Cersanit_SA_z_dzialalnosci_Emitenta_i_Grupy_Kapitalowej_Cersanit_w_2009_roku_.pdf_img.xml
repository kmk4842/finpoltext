<?xml version="1.0" ?>
<document>
	<Page Number="1">
		<Text>masy ceramicznej w piecach gazowych. Znaczące zwiększenie poziomu cen energii, w tym gazu
ziemnego, może mieć istotny wpływ na działalność Spółki, jej wyniki operacyjne i kondycję
finansową. Poza tym aktualnie z żadnym dostawcą lub odbiorcą Grupa nie realizuje zakupów lub
sprzedaży na poziomie powodującym uzależnienie. Specyfika rynku dostaw daje spółkom z Grupy
możliwość dywersyfikacji i substytucji źródeł zaopatrzenia. Zarząd nie przewiduje, aby wpływ tego
czynnika ryzyka pozostawał poza możliwością aktywnej reakcji spółek z Grupy i przyczyniał się do
istotnego pogorszenia kondycji finansowej Grupy.
Poziom sprzedaży produktów kompleksowego wyposażenia łazienek podlega wahaniom
sezonowym i jest pochodną postępów prac budowlanych, które z kolei są uzależnione od panujących
warunków pogodowych. Wartość przychodów ze sprzedaży Grupy jest najwyższa w okresie
wiosenno-letnim oraz we wczesnych miesiącach jesiennych, ponieważ prace budowlane, remontowe i
konserwatorskie oraz odnawianie obiektów budowlanych zwyczajowo odbywają się w okresach
korzystnych warunków pogodowych oraz w okresie urlopowym. W ostatnich latach występowała
tendencja zmniejszania się sezonowej skali wahań przychodów, co związane jest z korzystnymi
warunkami pogodowymi, a także z relatywną stabilizacją popytu na podstawowych rynkach zbytu
Grupy, wynikającą z rozwoju tych rynków.
Mając na względzie powyższe, w opinii Zarządu, sezonowość przychodów realizowanych przez
Grupę nie stanowi czynnika mogącego w znaczny sposób wpływać na ogólną kondycję finansową
Strategia dla Cersanitu zakłada systematyczne umacnianie pozycji Grupy, jako dostawcy
kompleksowego wyposażenia łazienek, zarówno na rynku krajowym, jak i zagranicznym, poprzez
budowę silnej organizacji gospodarczej o zasięgu ogólnoeuropejskim, umożliwiającej zdobycie i
utrzymanie pozycji lidera rynku kompleksowego wyposażenia łazienek. Długookresowa strategia
Grupy zakłada osiągnięcie mocy produkcyjnych powyżej 100 mln m2 płytek ceramicznych rocznie
oraz ponad 10 mln sztuk ceramiki sanitarnej, co pozwoli Grupie znaleźć się w pierwszej trójce
światowych producentów elementów ceramicznych.
W ramach realizowanego przez Grupę nadrzędnego celu strategicznego zostały nakreślone główne
W związku z obserwowanymi zjawiskami globalnego kryzysu gospodarczego, Spółka dokonała
weryfikacji planów inwestycyjnych 2009 roku, dokonując przystosowania swoich zamierzeń
rozwojowych do prognoz ekonomicznych.
rozwojowych do prognoz ekonomicznych.
Spółka podjęła decyzję o czasowym wstrzymaniu inwestycji rozwojowych, których realizacja
planowana była na 2009 rok. Wyjątek stanowi II etap projektu inwestycyjnego na Ukrainie,
zakładający podniesienie rocznych zdolności produkcyjnych zakładów Grupy na Ukrainie z 1 mln szt.
do 2 mln szt. ceramiki sanitarnej oraz z 7 mln m. kw. do 12 mln m kw. płytek ceramicznych.
Zakończenie II etapu inwestycji planowane jest w II kwartale 2010 r.
Czasowemu wstrzymaniu uległa natomiast realizacja pozostałych projektów rozwojowych, która
planowana była na bieżący rok.
Do projektów tych należy rozbudowa mocy wytwórczych spółek rosyjskich, zaimuiacych sie
</Text>
	</Page>
	<Page Number="2">
		<Text>Grupa obecnie jest liderem na rynku kompleksowego wyposażenia łazienek w Polsce. Produkty
Grupy charakteryzują się bardzo dobrą jakością oraz akceptowalną ceną w segmencie średnim i
średnio-wyższym, przez co trafiają szerokiego grona odbiorców. Poprzez dostosowanie oferty do
preferencji konsumentów Grupa zakłada utrzymanie wysokiego poziomu sprzedaży, co pozwoli na
utrzymanie pozycji lidera na rynku.
W ramach wyodrębnionych w ofercie trzech podstawowych grup asortymentowych, tj. płytek
ceramicznych, ceramiki sanitarnej i artykułów okołoceramicznych, Grupa zamierza systematycznie
wprowadzać do sprzedaży kolejne serie produktów.
Marka OPOCZNO jest najpopularniejszą marką w branży płytek ceramicznych w Polsce, posiadającą
także silną pozycję na rynkach Europy Środkowej i Wschodniej (Czechy, Słowacja, Ukraina, Rosja,
Węgry, Rumunia, Bułgaria, Litwa). Szansą na rozwój marki OPOCZNO jest rozszerzenie oferty
asortymentowej sygnowanej tą marką o: ceramikę sanitarną, kabiny prysznicowe i brodziki, wanny
akrylowe, meble oraz akcesoria łazienkowe. Wzbogacenie asortymentu marki OPOCZNO umożliwi
bardziej efektywne wykorzystanie kanałów dystrybucyjnych Grupy, co stanowić będzie czynnik
intensyfikujący sprzedaż produktów oferowanych zarówno pod marką OPOCZNO, jak i CERSANIT.
Grupa konsekwentnie pozyskuje nowe rynki zbytu. Działania te realizowane są poprzez ciągłe
powiększanie i unowocześnianie oferty produktowej, co w konsekwencji umożliwia Grupie
budowanie pozycji w kolejnych segmentach rynków, a także poprzez nawiązywanie kontaktów
handlowych z nowymi odbiorcami. W związku z rozwojem Grupy na rynkach rodzimych (akwizycje,
projekty typu greenfield) udział sprzedaży produktów krajowych spółek Grupy na rynkach
zagranicznych maleje. Eksport z Polski na rynki wschodnie pełni rolę dostaw uzupełniających,
ponieważ rynki wschodnie zaopatrywane są głównie w produkty należących do Grupy fabryk
zlokalizowanych na tych rynkach. Planowane jest ponadto istotne zwiększenie sprzedaży na
pozostałych rynkach istotnych strategicznie dla Grupy, takich jak Niemcy, Francja oraz kraje byłej
Jugosławii.
Z rozwojem nowych rynków zbytu związana jest potrzeba rozbudowy sieci dystrybucji. W wyniku
większego zaangażowania w rozwój sprzedaży na rynkach zachodnich, Zarząd Emitenta dostrzega
konieczność poszukiwania nowych kanałów dystrybucji. Służyć temu ma m. in. założenie spółki
Cersanit West GmbH z siedzibą w Berlinie w celu intensyfikacji sprzedaży produktów Grupy na
rynku niemieckim.
Cersanit planuje intensywny rozwój na rynkach rodzimych, do których zalicza Polskę, Ukrainę, Rosję,
kraje bałtyckie, Rumunię, Czechy, Słowację i Węgry. Celem długofalowym jest uzyskanie ok. 30%
udziału na każdym z tych rynków, co pozwoli Grupie umocnić swoją pozycję konkurencyjną i stać się
jednym z największych producentów artykułów wyposażenia łazienek w Europie. Grupa chce tego
dokonać poprzez intensyfikację sprzedaży w segmencie średnim i średnio-wyższym, które to
segmenty stanowią około 85% całości poszczególnych rynków zbytu.
</Text>
	</Page>
</document>
