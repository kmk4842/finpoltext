<?xml version="1.0" ?>
<document>
	<Page Number="1">
		<Text>zmiany Statutu spółki,
podwyższenie lub obniżenie kapitału zakładowego,
sposób i warunki umorzenia akcji,
połączenie, podział i przekształcenie spółki,
rozwiązanie i likwidacja spółki,
emisja obligacji zamiennych lub z prawem pierwszeństwa,
wyrażanie zgody na zbycie i wydzierżawienie przedsiębiorstwa lub jego zorganizowanej części ora
ustanowienie na nich ograniczonego prawa rzeczowego,
wszelkie postanowienia dotyczące roszczeń o naprawienie szkody wyrządzonej przy zawiązaniu spółki lu
sprawowaniu zarządu lub nadzoru,
nabycie akcji własnych spółki, które mają być zaoferowane do nabycia pracownikom lub osobom, któr
były zatrudnione w spółce lub spółce z nią powiązanej przez okres co najmniej trzech lat,
ustalanie zasad wynagradzania dla członków Rady Nadzorczej.
Harmonogram prac przy organizacji Walnych Zgromadzeń KGHM Polska Miedź S.A. planowany jest w taki
sposób, aby należycie wywiązywać się z obowiązków wobec akcjonariuszy i umożliwić im realizację ich praw.
Wprowadzanie zmian do Statutu spółki wymaga uchwały Walnego Zgromadzenia i wpisu o charakterze
konstytutywnym do Krajowego Rejestru Sądowego. Zmiany w Statucie spółki dokonywane są przez Walne
Zgromadzenie z zachowaniem obowiązujących przepisów prawa, w sposób i w trybie wynikającym z Kodeksu
spółek handlowych.
W 2009 r. Walne Zgromadzenie Jednostki Dominującej dokonało zmian w Statucie spółki wynikających
ze zmian w ustawie z dnia 15 września 2000 r. Kodeks spółek handlowych (ksh), które weszły w życie z dniem
3 sierpnia 2009 r. oraz w związku z Rozporządzeniem Rady Ministrów z dnia 24 grudnia 2007 r. w sprawie
Polskiej Klasyfikacji Działalności (PKD).
Znowelizowane przepisy ksh w zasadniczy sposób zmieniły proces organizacji Walnych Zgromadzeń i dały nowe
uprawnienia akcjonariuszom. Niektóre regulacje mają charakter obowiązkowy, inne są dla spółek fakultatywne.
Spośród nowych rozwiązań uregulowanych w ksh, KGHM Polska Miedź S.A. przyjęła do stosowania tylko
przepisy obligatoryjne, tj. dotyczące obowiązków publikacji ogłoszeń i materiałów na Walne Zgromadzenia
na stronie internetowej, zastosowanie elektronicznych form kontaktu z akcjonariuszami. Nie znalazły natomiast
zastosowania przepisy umożliwiające udział akcjonariuszy w Walnych Zgromadzeniach przy wykorzystaniu
środków komunikacji elektronicznej.
Poza zmianami wynikającymi z dostosowania Statutu do znowelizowanych przepisów ksh, dokonano w Statucie
zmian dotyczących:
realizacji prawa umorzenia akcji. Doprecyzowano zapisy umożliwiające dokonanie wyłącznie dobrowolnego
(tj. za zgodą akcjonariusza), a nie przymusowego i automatycznego umorzenia akcji;
możliwości wypłaty akcjonariuszom zaliczki na poczet przewidywanej dywidendy na koniec roku
obrotowego. Zarząd spółki jest uprawniony do podjęcia uchwały w sprawie wypłaty akcjonariuszom zaliczki
na poczet przewidywanej dywidendy na koniec roku obrotowego, jeżeli spółka posiada środki wystarczające
na wypłatę. Wypłata zaliczki wymaga zgody Rady Nadzorczej;
rozszerzenia katalogu spraw przypisanych Walnemu Zgromadzeniu, w odniesieniu do których uchwały
powinny zapadać kwalifikowaną większością głosów oddanych;
obniżenia kworum z 1/3 do 1/4 w celu zapewnienia, że w przypadku obecności na Walnym Zgromadzeniu
akcjonariuszy reprezentujących 1/4 kapitału zakładowego, uchwały będą mogły zostać podjęte;
prawa Skarbu Państwa do zwoływania Walnych Zgromadzeń w określonych przypadkach.
W związku ze zmianami w ksh, Jednostka Dominująca zamierza skierować wniosek do najbliższego Walnego
Zgromadzenia dotyczący uchwalenia nowego Regulaminu obrad Walnego Zgromadzenia KGHM Polska
Miedź S.A.
Jedynym akcjonariuszem KGHM Polska Miedź S.A. posiadającym zarówno na dzień 1 stycznia jak i 31 grudnia
2009 r. liczbę akcji stanowiącą co najmniej 5% kapitału zakładowego i jednocześnie dającą prawo do takiej
samej liczby głosów na Walnym Zgromadzeniu był Skarb Państwa, który - według zawiadomienia z dnia
16 maja 2007 r. - posiadał 83 589 900 akcji, co stanowi 41,79% kapitału zakładowego spółki.
Pozostali akcjonariusze posiadali akcje w ilości poniżej 5% kapitału zakładowego - łącznie 116 410 100 akcji,
co stanowi 58,21% kapitału zakładowego i odpowiada tej samej liczbie głosów na Walnym Zgromadzeniu.
Dnia 12 stycznia 2010 r. do Jednostki Dominującej wpłynęło zawiadomienie Ministra Skarbu Państwa, iż w dniu
8 stycznia 2010 r. Skarb Państwa reprezentowany przez Ministra Skarbu Państwa poprzez skierowanie do
inwestorów kwalifikowanych dokonał sprzedaży na rynku regulowanym 20 000 000 akcji KGHM Polska Miedź
S.A. Po dokonanej sprzedaży Skarb Państwa posiada 63 589 900 akcji KGHM Polska Miedź S.A. dających taką
samą liczbę głosów i stanowiących 31,79% udziału w kapitale zakładowym spółki i w ogólnej liczbie głosów.
Akcjonariusze Jednostki Dominującej swoje uprawnienia wykorzystują w sposób i w granicach wyznaczonych
przez przepisy powszechnie obowiązujące, Statut spółki oraz Regulamin obrad Walnego Zgromadzenia.
</Text>
	</Page>
</document>
