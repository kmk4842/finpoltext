<?xml version="1.0" ?>
<document>
	<Page Number="1">
		<Text>Spółka nie podawała do publicznej wiadomości prognozy wyników finansowych na 2009 rok.
W 2010 roku Spółka zamierza realizować strategię organicznego rozwoju z zachowaniem
dyscypliny kosztowej. W ramach planowanych działań zostanie uruchomionych 15 nowych
sklepów o łącznej powierzchni ponad 1500 m2, na który to cel zostanie wydatkowana kwota
około 5 mln zł. Finansowanie procesu inwestycyjnego będzie realizowane ze środków wła-
snych Spółki, z uwzględnieniem limitów inwestycyjnych zawartych w umowie długotermino-
wego finansowania z Fortis Bank Polska SA oraz Fortis Bank Austria.
Jednocześnie kontynuowany będzie proces zamykania nierentownych salonów, głownie w
starych nierozwojowych lokalizacjach, które trwale utraciły zdolność generowania zysku ope-
racyjnego. Oznacza to, że rok 2010 nie przyniesie istotnego zwiększenia wielkości sieci
sprzedaży, zarówno w liczbie sklepów jak i w m2 powierzchni handlowej. Powinien natomiast
przynieść widoczną poprawę jej efektywności, a tym samym wzrost generowanej kontrybucji
w poszczególnych markach.
W zakresie sieci detalicznej marek Vistula, Wólczanka oraz Deni Cler osłabienie popytu kon-
sumpcyjnego w roku 2009 wymusiło na Spółce agresywne działania promocyjne związane z
obniżkami cen. Łącznie z rosnącymi kosztami czynszów najmu spowodowało to znaczne ob-
niżenie poziomu kontrybucji generowanej przez salony detaliczne. Priorytetem działań w
nadchodzącym roku będzie odbudowa efektywności detalicznych salonów odzieżowych.
Podjęte działania w zakresie zmiany sourceingu produkcji w postaci zakupu większej ilości
towarów w Azji i Afryce powinny już w roku 2010 przynieść istotne efekty w postaci poprawy
marży brutto dla marek odzieżowych. Proces ten jest starannie kontrolowany tak aby nie
dopuścić to pogorszenia się produktów oferowanych przez Vistula Group.
W zakresie jubilerskiej marki W.Kruk IV kwartał 2009 przyniósł istotne spowolnienie tego
segmentu operacyjnego spowodowane pogorszeniem się nastrojów konsumenckich. Pomimo
tego segment jubilerski w dalszym ciągu charakteryzuje się wyższą rentownością na pozio-
mie operacyjnym. W ocenie Zarządu rozwój sieci sklepów pod marką W.Kruk jest istotnym
elementem strategii rozwoju Grupy.
Wdrożony z końcem 2008 roku program restrukturyzacji przynosi spodziewane efekty. Sys-
tematycznie obniżające się stałe koszty działalności (koszty ogólnego zarządu oraz koszty
sprzedaży nie związane ze sklepami), umożliwiły wygenerowanie w znaczącą poprawę wyni-
ków finansowych z podstawowej działalności (z wyłączeniem zdarzeń jednorazowych).
</Text>
	</Page>
</document>
