<?xml version="1.0" ?>
<document>
	<Page Number="1">
		<Text>Grupę Kapitałową PKO Banku Polskiego SA tworzy PKO Bank Polski SA oraz jego spółki zależne, które
uzupełniając jego ofertę produktową, realizują jednocześnie własne cele biznesowe. Poszczególne spółki
świadczą specjalistyczne usługi finansowe w zakresie leasingu, funduszy inwestycyjnych, funduszy
emerytalnych czy elektronicznych usług płatniczych w dziedzinie kart bankowych.
Potencjał każdej ze spółek służy budowie efektów synergii całej Grupy Kapitałowej PKO Banku Polskiego
SA.
Najważniejsze wydarzenia mające wpływ na działalność i wyniki Grupy Kapitałowej PKO Banku
Polskiego SA w 2009 roku wiązały się z działalnością biznesową prowadzoną przez spółki Grupy
Kapitałowej PKO Banku Polskiego SA oraz z wynikami osiągniętymi przez poszczególne podmioty
wchodzące w skład Grupy Kapitałowej PKO Banku Polskiego SA i zostały opisane w pozostałych
punktach niniejszego sprawozdania.
W 2009 roku Grupa Kapitałowa PKO Banku Polskiego SA skupiała się na rozszerzeniu współpracy z
dotychczasowymi klientami detalicznymi i korporacyjnymi, jak również na pozyskaniu nowych klientów.
umożliwiając im korzystanie z dostępnych zasobów Grupy Kapitałowej PKO Banku Polskiego SA. W tym
celu PKO Bank Polski SA - podmiot dominujący Grupy Kapitałowej PKO Banku Polskiego SA -
wykorzystywał szeroką gamę produktów, rozbudowaną sieć dystrybucji, dobrze rozpoznawalną markę
wysoką jakość świadczonych usług. Bank realizował inicjatywy dla rozwoju sieci dystrybucji
podnoszenia jakości obsługi. Bank inwestował w swoich pracowników poprzez pogłębianie ich wiedzy ne
temat produktów i usług w celu podniesienia jakości obsługi klientów. Realizowane były inicjatywy
prowadzące do optymalizacji ponoszonych wydatków oraz poprawy efektywności działania. W 2009 roku
PKO Bank Polski SA przywiązywał dużą wagę do rozwoju spółek zależnych rozszerzających ofertę
produktową Grupy Kapitałowej PKO Banku Polskiego SA, w tym zwłaszcza w zakresie działalnośc
leasingowej i usług faktoringowych.
Grupa Kapitałowa PKO Banku Polskiego SA realizuje misję, zgodnie z którą PKO Bank Polski SA jest |
pozostanie bankiem uniwersalnym o polskim charakterze, dla którego najważniejszą wartością jest klient
Bank wzmacnia silną pozycję w bankowości detalicznej oraz wiodącą rolę na rynku kredytów
mieszkaniowych, a także aktywizuje działalność w segmencie korporacyjnym. Będąc podmiotem
posiadającym znaczący wpływ na kondycję polskiego systemu finansowego, Bank dużą wagę
przywiązuje do unowocześniania oraz poszerzania oferty produktowej, dalszej poprawy standardów
obsługi, szybkiego reagowania na dynamicznie zachodzące zmiany rynkowe i zmiany oczekiwań
klientów, kontroli poziomu ryzyka ponoszonego w prowadzonej działalności, przy równoczesnym
zapewnieniu swoim akcjonariuszom efektywnego zarządzania powierzonym kapitałem, a pracownikom
warunków do satysfakcjonującego rozwoju zawodowego.
Wzmocnieniu pozycji lidera Grupy Kapitałowej PKO Banku Polskiego SA we wszystkich ważnych
segmentach rynku służyć będzie przyjęta w dniu 24 lutego 2010 roku przez Radę Nadzorczą Banku
Strategia PKO Banku Polskiego SA na lata 2010-2012. Zakłada ona kontynuację zrównoważonego
rozwoju, przy utrzymaniu stabilnej rentowności działania, zgodnej z oczekiwaniami akcjonariuszy oraz
zachowaniu ostrożnej polityki zarządzania ryzykiem. Zrównoważony wzrost oparty będzie na środkach
pochodzących z przeprowadzonej w IV kwartale 2009 roku emisji akcji oraz o stabilną politykę kredytową.
Strategia zakłada także wykorzystanie olbrzymiego potencjału, jaki tkwi w Grupie Kapitałowej PKO Banku
Polskiego SA.
Strategia na lata 2010-2012 zakłada realizację poniższych założeń strategicznych:
zachowanie uniwersalnego charakteru i umocnienie pozycji zdecydowanego lidera w sektorze
bankowym,
zorientowanie na potrzeby klientów (przejrzysta oferta produktowa dostosowana do potrzeb klientów
oraz istotnie większe uproduktowienie klientów Grupy Kapitałowej),
utrzymanie zbilansowanego wzrostu,
wzmocnienie PKO Banku Polskiego SA, jako podmiotu centralnego sprawnej Grupy Kapitałowej,
oferującego kompleksową ofertę dla klientów.
3 Dane finansowe spółek Grupy Kapitałowej PKO BP SA są prezentowane zgodnie ze sprawozdaniami finansowymi Spółek sporządzonymi według
MSR/MSSF.
</Text>
	</Page>
</document>
