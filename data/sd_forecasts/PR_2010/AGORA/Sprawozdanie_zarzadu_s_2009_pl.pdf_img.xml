<?xml version="1.0" ?>
<document>
	<Page Number="1">
		<Text>Spadek przychodów z usług reklamowych w Grupie AMS (o 11,1%), był mniejszy niż rynkowy spadek wydatków na
reklamę zewnętrzną (który wyniósł około 14%), co pozwoliło na umocnienie pozycji Grupy AMS do 26,8% udziału w
wydatkach na reklamę zewnętrzną.
Spadek przychodów reklamowych w segmencie Radio wyniósł 14,8%, przy rynkowym spadku wydatków na reklame
radiową na poziomie około 17%.
Koszty operacyjne netto Grupy w 2009 r. wyniosły 1 057,2 mln zł i spadły o 14,3%. Jest to efekt konsekwentnie
realizowanego w całej Grupie planu poprawy efektywności operacyjnej. W wyniku podjętych działań, koszty
wynagrodzeń i świadczeń w Grupie (bez niegotówkowych kosztów związanych z płatnościami w formie papierów
wartościowych) zmniejszyły się o 10,2%, a wydatki na reprezentację i reklamę o 31,2%.
Zatrudnienie etatowe w Grupie na koniec 2009 r. wyniosło 3 143 etaty i zmniejszyło się o 530 etatów w stosunku do
końca 2008 r. Było to możliwe dzięki skutecznej realizacji jednego z elementów ogłoszonego planu poprawy
efektywności operacyjnej, w ramach którego do końca października 2009 r. w Grupie wręczono 393 wypowiedzenia.
Koszty reprezentacji i reklamy Grupy wyniosły w 2009 r. 150,1 mln zł i spadły o 31,2%, tj. o 68,1 mln zł. Spadek ten
wynika głównie z mniejszej liczby wydań Gazety Wyborczej w ofercie dwucenowej, z niższych cen zakupu usług
reklamowych w mediach oraz z ograniczenia intensywności kampanii reklamowych realizowanych przez Grupę.
Koszty zużycia materiałów i energii oraz wartości sprzedanych towarów i materiałów wyniosły w 2009 r. 222,8 mln
zł i wzrosły o 5,5%. Wzrost ten wiąże się przede wszystkim z uruchomieniem większej liczby droższych, seryjnych
projektów wydawniczych (w ramach działalności Projektów Specjalnych) o wyższym nakładzie i wyższym koszcie
wytworzenia. Na wzrost ten miały również wpływ wyższe koszty energii.
Kondycja rynku reklamy w 2010 r. zależy w istotnej mierze od stanu polskiej gospodarki, w szczególności poziomu
inwestycji przedsiębiorstw, skali napływu środków z Unii Europejskiej oraz poziomu konsumpcji indywidualnej.
Opierając się m.in. na wartości tych wskaźników w 2009 r., nie dostrzegamy elementów uzasadniających istotną
poprawę na rynku reklamy w 2010 r.
Zgodnie z ogłoszonym w grudniu 2008 r. programem poprawy efektywności operacyjnej, Grupa na bieżąco wdraża
program ograniczania kosztów, m.in. poprzez redukcję zatrudnienia. Liczba wręczonych pracownikom Grupy
wypowiedzeń wyniosła 393. Efekty redukcji zatrudnienia są już widoczne w wynikach 2009 r. Program poprawy
efektywności operacyjnej oraz polityka kontroli kosztów (w tym nowego zatrudnienia) są kontynuowane w całej
Grupie w celu dostosowania jej do kondycji rynku reklamowego. Należy jednak pamiętać, że na wysokość
wynagrodzeń i świadczeń na rzecz pracowników wpływa też zmienny element wynagrodzenia związany ze stopniem
realizacji założonych budżetów sprzedażowych na dany rok obrotowy. Dodatkowo, w Grupie na bieżąco realizowane
Są projekty rozwojowe, w tym w zakresie budowy kompetencji w mediach elektronicznych.
Łączny szacunkowy niegotówkowy koszt realizacji planów motywacyjnych, który obciąży wynik finansowy Grupy
2010 r. wyniesie około 9,8 mln zł. Należy podkreślić, że kwota ta zawiera szacunkowy koszt realizacji planów
motywacyjnych, przy czym Spółka w chwili obecnej nie zna liczby certyfikatów, które będą nabywane przez
pracowników w ramach tych planów, ani też kursu akcji Agory w okresie księgowania kosztów certyfikatów. Do
celów szacunkowych Spółka przyjęła zatem odpowiednie wartości, w wysokości analogicznej do wartości przyjętych
dla czwartego kwartału 2009 r. Koszty planów motywacyjnych są ujmowane w rachunku zysków i strat zgodnie z
zasadami rachunkowości opisanymi w nocie 25 do skonsolidowanego sprawozdania finansowego zamieszczonego w
niniejszym raporcie. Zgodnie z tymi zasadami, rozłożenie kosztów w ciągu roku nie jest równomierne. W pierwszym
półroczu 2010 r. koszty dotychczas uruchomionych planów motywacyjnych wyniosą około 6,2 mln zł. Nowy plan
motywacyjny obciążyć może wyniki czwartego kwartału 2010 r. kosztami w wysokości około 3,6 mln zł.
</Text>
	</Page>
</document>
