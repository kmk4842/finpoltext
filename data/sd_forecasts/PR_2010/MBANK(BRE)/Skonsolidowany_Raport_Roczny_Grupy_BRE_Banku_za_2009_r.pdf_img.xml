<?xml version="1.0" ?>
<document>
	<Page Number="1">
		<Text>Ograniczenie związane z długoterminowym finansowaniem w sektorze bankowym oraz wciąż znaczny poziom
ryzyka kredytowego mogą wpływać spowalniająco na wzrost kredytów w 2010 roku. Dodatkowo na wolumen
kredytów negatywnie oddziaływać będzie aprecjacja złotego, gdyż spadać będzie wartość kredytów w walucie
obcej (dotyczy to zwłaszcza kredytów mieszkaniowych). Odbicia akcji kredytowej oczekiwać można dopiero
w II połowie roku, kiedy polska gospodarka nabierze przyspieszenia, a ryzyko kredytowe zacznie istotnie spadać.
W przypadku kredytów detalicznych oczekiwany wzrost powinien wynieść w 2010 roku około 6% wobec wzrostu
o 11,8% w roku ubiegłym. Silniej ograniczana będzie akcja kredytowa dla przedsiębiorstw, które już na koniec
2009 zanotowały ujemną dynamikę (-3,4%r/r). Ujemna roczna dynamika kredytów korporacyjnych będzie
utrzymywała się przez większą część roku 2010, natomiast pod jego koniec powinna ona znów notować dodatnie
wartości (na koniec roku spodziewany wzrost o ok. 4% r/r).
Strategiczne cele Grupy BRE Banku w 2010 roku uwzględniają poprawę sytuacji kapitałowej oraz dynamiczny
rozwój dochodowego biznesu tj. (i) ożywienie wzrostu w dotychczasowej działalności zarówno w obszarze
bankowości detalicznej jak i korporacyjnej, (ii) zwiększenie udziałów w rynku kredytów nie-hipotecznych
dla klientów indywidualnych oraz (iii) wzmocnienie pozycji w obszarach pokrewnych segmentu kredytowania
w sektorze przedsiębiorstw. Bank chce wzmocnić wzrost akcji kredytowej poprzez wzmożone działania cross-
sellingowe, szczególnie w stosunku do produktów objętych ryzykiem niewypłacalności zarówno dla klientów
indywidualnych, jak i korporacyjnych. Bank koncentruje się na rozwoju organicznym franszyzy oraz dalszym
pozyskiwaniu nowych klientów.
Zarząd Banku zamierza rekomendować Walnemu Zgromadzeniu Akcjonariuszy emisję akcji z prawem poboru
w 2010 roku do 70 proc. kapitału akcyjnego w celu uzyskania 2 miliardów złotych w wyniku emisji nowych akcji.
Bank planuje zwiększyć kapitał akcyjny oraz poprawić strategiczną elastyczność w celu wsparcia strategii
zapowiedzianej na 2010-2012 oraz dostosować wskaźnik kapitałowy Tier 1 do potencjalnych nowych wymogów
kapitałowych regulatora oraz oczekiwań otoczenia biznesowego.
Bank przewiduje, że wzmocnienie bazy kapitałowej poprawi jego konkurencyjność pozwalając na rozwijanie
współpracy z klientami oraz będzie pozytywnie wpływać na plany rozszerzenia oferty, gdy poprawi się sytuacja
gospodarcza.
W obszarze bankowości korporacyjnej Bank będzie dążył do umocnienia swojej pozycjj w segmencie
kredytowania podmiotów publicznych oraz ekspansji kredytowania projektów współfinansowanych ze środków
Unii Europejskiej. Jednocześnie Zarząd planuje dalszą akwizycję klientów segmentu K2 i K3. W obszarze
bankowości inwestycyjnej, Zarząd zamierza utrzymać obecny model bliskiej współpracy z klientam
korporacyjnymi w zakresie dotychczas oferowanej gamy produktów. Pozwoli to w konsekwencji na utrzymanie
silnej pozycji Banku szczególnie w sektorze produktów oferowanych przez Bank (IR i FX products, debi
origination).
Strategicznym celem dla bankowości detalicznej jest wzmocnienie pozycji Banku w rynku kredytów nie-
hipotecznych, szczególnie wśród dotychczasowych klientów Banku. Cel ten zrealizowany zostanie poprzez
działania cross-sellingowe i pozwoli na osiągnięcie rynkowych poziomów penetracji. Równocześnie, wpływy
z kredytów nie-hipotecznych powinny pomóc w dywersyfikacji źródeł przychodu Banku. Co więcej, Bank zamierza
kontynuować rozwój produktów hipotecznych, w tym również produktów walutowych. Sprzedaż walutowych
produktów hipotecznych będzie oparta na doświadczeniu i wiedzy zdobytych podczas tworzenia obecnego portfela
kredytów hipotecznych, denominowanych głównie we frankach szwajcarskich.
Bank planuje utrzymać pozycję lidera innowacyjnych produktów. Zarząd chce, aby Bank zajął wiodącą pozycję
w obszarze nowoczesnych produktów bankowości transakcyjnej skierowanych do klientów korporacyjnych.
Zakładany jest dalszy rozwój elektronicznych kanałów dystrybucji zarówno dla klientów korporacyjnych, jak
i indywidualnych.
Program BREnova zrealizowany w Grupie BRE Banku w 2009 roku pozwolił na wyraźną poprawę bazy kosztowej,
co w efekcie znacznie poprawiło wskaźniki efektywności operacyjnej. Zarząd Banku zamierza utrzymać
lub poprawić wskaźniki osiągnięte w 2009 r.
</Text>
	</Page>
</document>
