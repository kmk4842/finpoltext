<?xml version="1.0" ?>
<document>
	<Page Number="1">
		<Text>Działalność oraz wyniki Spółki są na bieżąco monitorowane przez analityków reprezentujących polskie i
zagraniczne instytucje finansowe. W 2019 roku kilkanaście instytucji finansowych opublikowało raporty i
rekomendacje dotyczące Spółki.
W dniu 11 marca 2019 r. Członek Zarządu ds. Finansów Orange Polska odpowiadał na pytania inwestorów
indywidualnych podczas czata inwestorskiego przeprowadzonego przez Stowarzyszenie Inwestorów
indywidualnych. Podczas czata pytania zadawało kilkudziesięciu inwestorów indywidualnych.
Działania podejmowane przez Relacje Inwestorskie w kontaktach z inwestorami mają przede wszystkim na
celu umożliwienie rynkowi przeprowadzenia rzetelnej oceny sytuacji finansowej Spółki, jego pozycji rynkowej
oraz skuteczności przyjętego modelu biznesowego z uwzględnieniem strategicznych kierunków rozwoju w
kontekście rynku telekomunikacyjnego oraz sytuacji makroekonomicznej w gospodarce krajowej i na rynkach
międzynarodowych.
W 2019 r. Orange Polska opublikował trzeci raport zintegrowany. Raport w kompleksowy sposób pokazuje
finansowe i pozafinansowe aspekty działalności Spółki. W raporcie omówiono w szczególności model
biznesowy, źródła powstawania wartości, uwarunkowania społeczno-ekonomiczne działalności firmy, metody
realizacji strategii, sposób zarządzania Spółką i ład korporacyjny, zarządzanie ryzykiem oraz wpływ na
środowisko. Treść i układ raportu są oparte na zaleceniach Międzynarodowej Rady Raportowania
Zintegrowanego (IIRC), wytycznych Global Reporting Initiative (GRI Standards), normie ISO 26000 oraz
zasadach Global Compact.
Raport Zintegrowany Orange Polska za rok 2018 otrzymał wyróżnienie w kategorii raport zintegrowany w 13.
edycji Konkursu Raporty Społeczne. Nagrodę przyznano za &quot;za dojrzały i kompleksowy raport, w
szczególności za opis modelu biznesowego i konsekwentne utrzymywanie wysokiej jakości raportu od wielu
lat”. Konkurs Raporty Społeczne organizowany jest przez Forum Odpowiedzialnego Biznesu i firmę Deloitte.
Partnerami są: Ministerstwo Finansów, Ministerstwo Inwestycji i Rozwoju, Stowarzyszenie Emitentów
Giełdowych, Federacja Konsumentów, Giełda Papierów Wartościowych.
Rekomendacje oraz raporty dla akcji Orange Polska S.A. są wydawane przez następujące instytucje
</Text>
	</Page>
	<Page Number="2">
		<Text>Poniżej przedstawiono kluczowe zdarzenia, które w opinii Zarządu obecnie mają lub w niedalekiej przyszłości
mogą mieć wpływ na działalność Orange Polska. Dodatkowe ujęcie zagrożeń i ryzyk mogących wpływać na
działalność operacyjną oraz wyniki finansowe Grupy zostało zawarte w rozdziale IV niniejszego dokumentu.
Orange Polska we wrześniu 2017 ogłosił nowy plan strategiczny, obejmujący lata 2017-2020, o nazwie
Orange.one. Według strategicznej wizji Spółki, Orange Polska chce być operatorem telekomunikacyjnym
pierwszego wyboru dla klientów indywidualnych i biznesowych w Polsce, budując jednocześnie model
biznesowy, który zapewni stabilny wzrost przychodów i zysków przedsiębiorstwa. Cel ten ma być osiągnięty
poprzez rozwój usług i produktów najwyższej jakości, wsparty rozbudową sieci światłowodowej i mobilnej,
cyfryzacją, a także istotną poprawę efektywności operacyjnej. Orange.one zakłada kontynuację kluczowych
działań zapoczątkowanych strategią przedstawioną w lutym 2016, natomiast nadaje im nową dynamikę.
Kluczem do sukcesu ma być lepsza egzekucji jasno określonych priorytetów oraz szybkość i elastyczność w
działaniu. W podejmowaniu decyzji mamy się kierować długoterminową budową wartości a propozycje dla
klientów będą się cechowały prostotą i spójnością.
W aspekcie finansowym, nowy plan strategiczny ma przynieść stopniową poprawę trendów w zakresie
przychodów i zysku EBITDA, i trwały ich wzrost od roku 2020 (w 2019 roku skorygowana EBITDA została
zastąpiona przez EBITDAaL jako główna miara rentowności operacyjnej). Do tego ma się przyczynić głównie
skupienie się na strategii konwergentnej, monetyzacja inwestycjj w sieć światłowodową, rozwój
komplementarnych obszarów biznesowych, kierowanie się budowaniem wartości oraz znacząca optymalizacja
kosztów pośrednich działalności. Plan zakłada znaczące nakłady inwestycyjne w horyzoncie do roku 2020
wynikające głównie intensywnego rozwoju sieci światłowodowej.
W 2019 r. dokonaliśmy zmian w cennikach większości usług dla klientów na rynku masowym. Wyższe ceny są
między innymi konsekwencją następujących zjawisk:
Zmieniających się potrzeb klientów przejawiających się w rosnącym popycie na transfer danych oraz na
szybszy stacjonarny Internet
Bardziej stabilnej sytuacji konkurencyjnej na rynku telekomunikacyjnym w Polsce, szczególnie w jego
części mobilnej
Bardzo niskim cenom usług telekomunikacyjnych w Polsce w porównaniu z innymi krajami Unii
Europejskiej
Korzystnej sytuacji makroekonomicznej w Polsce,
W zakresie taryf głosowych podnieśliśmy cenę każdego z czterech abonamentów o 5 zł oferując w zamian
większe pakiety GB na transfer danych do wykorzystania zarówno na rynku polskim jak i Unii Europejskiej.
W ramach naszej flagowej oferty konwergentnej Orange Love zwiększyliśmy cenę pakietu standardowego o
10 zł, oferując w zamian szybszy Internet światłowodowy (ze 100 Mb/s do 300 Mb/s) oraz większy pakiet GB
na karcie SIM. Ceny pozostałych pakietów konwergentnych nie uległy zmianie. W ofercie Internetu
stacjonarnego przede wszystkim zmieniliśmy konstrukcję oferty oraz zaoferowaliśmy szybsze prędkości
Internetu światłowodowego. Teraz obowiązuje ta sama cena na całe 24 miesiące umowy, poprzednio były
różne ceny w pierwszych i drugim roku. Efektywnie oznacza to 5 zł wyższą cenę dla klienta.
Pod koniec roku zmodyfikowaliśmy niektóre elementy oferty przedpłaconej, zwiększając o 5 zł cenę usługi
nielimitowanej (dla nowoaktywowanych kart SIM) oraz zwiększając z 29gr/min do 30gr/min cenę usługi
głosowej.
Wyższe ceny usług wpisują się w naszą strategię nastawioną na budowanie wartości oraz wzrost przychodów i
rentowności. Oczekujemy że wyższe ceny usług stopniowo będą przekładały się na poprawę trendu ARPO
oraz przychodów i wskaźnika EBITDAaL. Wyższe ceny dotyczą nowo podpisanych umów z klientami w
procesie akwizycji i utrzymania. Warunki istniejących umów się nie zmieniają.
W maju 2019 r. wprowadziliśmy na rynek bardzo innowacyjną ofertę Orange Flex. Jest to całkowicie cyfrowa
oferta obsługiwana z poziomu aplikacji w telefonie, która umożliwia klientom dopasowanie ich planu
komórkowego z poziomu smartfona, a potem łatwą zmianę pakietów zależnie od potrzeb, bez żadnych umów
lojalnościowych. Do wyboru są 4 plany różniące się limitem zużycia transferu danych. Plany te można
zmieniać, nawet co miesiąc, dokupować kolejne usługi w czasie rzeczywistym, lub nawet czasowo
dezaktywować usługę bez żadnych konsekwencji. Płatności dokonywane są za pomocą podpiętej pod
aplikację karty płatniczej wobec tego nie występuje konieczność wystawiania faktur.
Orange Flex został stworzony zupełnie od podstaw w dużej mierze bazując na informacjach zwrotnych od
naszych klientów. Flex łączy elastyczność ofert na kartę i wygodę abonamentów. Zupełnym przełomem jest
</Text>
	</Page>
	<Page Number="3">
		<Text>możliwość aktywowania nowego numeru w kilka minut bez żadnej interakcji z operatorem w technologii eSIM.
Jest to oferta bardzo innowacyjna, która naszym zdaniem wyznacza przyszłość usług sektora
telekomunikacyjnego, gdzie obowiązuje pełna elastyczność i doświadczenie cyfrowe.
N dniu 12 czerwca 2019 r. Orange Polska sfinalizował zakup 100% udziałów w spółce BlueSofft sp. z o.o.
Spółka BlueSoft, założona w 2002 r., świadczy wiele usług informatycznych w obszarach o dużym potencjale
wzrostu takich jak: tworzenie i integracja aplikacji, dostosowywanie systemów do potrzeb klienta, analityka
usługi w chmurze. W 2018 r. około 75% skonsolidowanych przychodów pochodziło z tworzenia i rozwoju
dedykowanych aplikacji, które obejmowały portale klienckie (w tym wspierające handel elektroniczny) jak
również platformy i systemy back-office'owe. BlueSoft sprzedaje swoje produkty do zdywersyfikowanegc
portfela dużych klientów z wielu branż, w tym: bankowości i ubezpieczeń, przedsiębiorstw użytecznośc
publicznej, farmacji, telekomunikacji i logistyki. W 2018 r. BlueSoft wygenerował 123 mln zł skonsolidowanyct
przychodów i 25 mln zł skonsolidowanej EBITDA. Na koniec 2018 r. dla BlueSoft pracowało około 650 osób.
W swojej strategii zawsze podkreślaliśmy chęć rozwijania biznesu ICT oferującego potencjał wzrostu i
znaczące synergie z naszym podstawowym telekomunikacyjnym biznesem. W ostatnich latach synergie te
stały się wyższe niż kiedykolwiek ze względu na procesy digitalizacji w przedsiębiorstwach. Od kilku lat z
powodzeniem rozwijamy technologie ICT w Orange Polska za pośrednictwem naszej spółki zależnej
Integrated Solutions, która znajduje się wśród 3 największych integratorów IT w Polsce. W ciągu ostatnich 2 lat
zwiększyliśmy przychody z ICT o 50%. Nabycie BlueSoft doskonale uzupełnia nasze kompetencje i znacznie
zwiększa naszą przewagę konkurencyjną zarówno w stosunku do innych operatorów telekomunikacyjnych, jak
i firm świadczących tylko usługi ICT. Transakcja jest kolejnym krokiem w realizacji strategii Orange Polska na
rynku biznesowym, która koncentruje się na poszerzaniu kompetencji o usługi ICT z dużą wartością dodaną w
celu zaspokojenia rosnącego popytu ze strony klientów w obszarach transformacji cyfrowej, w tym chmury,
mikroserwisów i dedykowanych portali, a także cyberbezpieczeństwa. Spodziewamy się znaczących synergii
przychodów z tego połączenia, które będą realizowane stopniowo od 2020 r.
W 2019 r. zaktualizowano ustawę Prawo Telekomunikacyjne. Najważniejsze zmiany to umożliwienie
Prezesowi Urzędu Komunikacji Elektronicznej (UKE) ogłoszenia aukcji lub przetargu na częstotliwości, dla
których jeszcze nie wygasły rezerwacje, ale termin wygaśnięcia jest już dość bliski oraz zmiany mające na celu
zapewnienie możliwości przeprowadzenia skutecznej i efektywnej procedury aukcyjnej lub przetargowej. Dzięki
tym zmianom, stało się możliwym wcześniejsze przeprowadzenie alokacjj pasma i w konsekwencji,
wcześniejsze uruchomienie sieci 5G (zaraz po wygaśnięciu obecnych rezerwacji częstotliwości).
Już na początku 2019 roku Prezes UKE przeprowadził pierwsze nieformalne konsultacje dokumentacji
przetargowej na częstotliwości z zakresu 3400 — 3800 MHz, kluczowego pasma dla pierwszego etapu rozwoju
technologii 5G, będącego podstawową warstwą spektrum dla nowej technologii na terenach zurbanizowanych.
W kolejnych miesiącach Prezes UKE podjął intensywne działania mające na celu odebranie praw do
korzystania z tego pasma podmiotom, niewykorzystującym w żaden sposób posiadanych rezerwacji i
pozwoleń radiowych. W efekcie pozwoli to, aby oferowane w przetargu bloki spektrum były w największym
stopniu wolne od ograniczeń czasowych i geograficznych. Jesienią rozpoczęto dyskusję z operatorami na
temat możliwych warunków technicznych wykorzystywania pasma. Dzięki powyższym działaniom na początku
grudnia ogłoszono konsultacje dokumentacji aukcyjnej na cztery rezerwacje częstotliwości z zakresu 3480-
3600 MHz, każda o szerokości 80 MHz. Zgodnie z planem pasmo ma być rozdysponowane do połowy 2020 r.
Ambicją Orange jest aktywnie uczestniczyć we wdrażaniu sieci 5G w Polsce i zapewnić klientom dostęp do
sieci 5G oraz do nowoczesnych usług w oparciu o tę sieć. Orange prowadzi cały czas prace mające na celu
przygotowanie się do wdrożenia sieci 5G. Trwa intensywna rozbudowa sieci światłowodowej, która będzie
warunkować efektywną pracę sieci mobilnej 5G. Na początku 2019 roku Orange przeprowadził testy 5G w
Zakopanem przy wykorzystaniu częstotliwości 26 GHz, na bazie których w przyszłości będą świadczone usługi
o przepustowościach zbliżonych do światłowodu. W ramach prowadzonego od września projektu Orange
Cities, Orange rozpoczął szerokie testy technologii 5G na terenie Warszawy i Lublina przy wykorzystaniu
pasma 3.5 GHz. Uruchomiona sieć 5G składała się łącznie z 19 stacji bazowych i wykorzystywała sprzę:
sieciowy pochodzących od różnych dostawców. Wykorzystano ponad 100 różnego rodzaju urządzeń
końcowych (telefony, routery), a do testów zaproszeni zostali zarówno dziennikarze jak i klienci operatora.
Poza działaniami związanymi z testami sprzętu, firma aktywnie uczestniczy w dyskusjach dotyczących planów
W dniu 10 stycznia 2020 r. zakończyło się postępowanie konsultacyjne w sprawie rozdysponowania
częstotliwości pod 5G ogłoszone przez Prezesa UKE 9 grudnia 2019. W założeniach przewidziano
rozdysponowanie 4 rezerwacji, każda po 80 MHz z pasma 3480-3800 MHz. Rezerwacje będą ważne do końca
maja 2035 r. Proponowana cena wywoławcza każdego z bloków wynosi 450 mln zł. Według założeń,
</Text>
	</Page>
	<Page Number="4">
		<Text>zwycięzcy aukcji zostaną zobowiązani do rozwoju sieci poprzez budowę określonej ilości stacji bazowych w
określonych przedziałach czasu. Orange Polska złożył swoje uwagi dotyczące proponowanej dokumentacj
aukcyjnej. Kolejnym krokiem będzie opublikowanie przez Prezesa UKE wszystkich stanowisk konsultacyjnych
a następnie ogłoszenia finalnych warunków aukcji. W dniu 27 stycznia 2020 r. Prezes UKE ogłosił ponownie
konsultacje które mają się zakończyć 27 lutego 2020 r. Większość proponowanych warunków nie uległa
zmianie. Między innymi cena wywoławcza każdego z bloków oraz warunek że jedna grupa kapitałowa może
nabyć jeden blok.
Czerpiąc korzyści z poniesionych nakładów na sieć mobilną oraz stacjonarną staramy się aktywnie szukać
możliwości polepszenia zwrotu z tych inwestycji również poprzez nawiązywanie współpracy hurtowej z innymi
operatorami.
W dniu 23 lipca 2018 r. Orange Polska podpisał z T-Mobile Polska umowę w sprawie dostępu
telekomunikacyjnego do sieci światłowodowej Orange Polska w zakresie hurtowego dostępu
szerokopasmowego (ang. Bitstream Access — „BSA”).
Współpraca hurtowa przyczyni się do szybszej monetyzacji inwestycji Orange Polska w sieć światłowodową i
promocji łączy światłowodowych jako superszybkiej szerokopasmowej technologii w Polsce. Zmaksymalizuje
również wykorzystanie infrastruktury Orange Polska, przy uniknięciu dublowania sieci światłowodowych w tych
samych lokalizacjach przez innych operatorów, a także przyspieszy konwergencję usług telekomunikacyjnych
na rynku polskim w oparciu o łącza światłowodowe. Powyższa transakcja nie została zawarta na zasadach
wyłączności i Orange Polska jest otwarty na negocjacje z innymi operatorami warunków dostępu hurtowego do
swojej sieci światłowodowej.
Najważniejsze postanowienia tej umowy zostały opisane w raporcie bieżącym Spółki nr 19/2018 z dnia 23
lipca 2018 r.
W lipcu 2017 roku podpisaliśmy aneks do umowy o roamingu krajowym z operatorem P4. Aneks ten zmienia
dotychczasowe warunki współpracy, przede wszystkim poprzez odejście od formuły rozliczania per minuta
bądź gigabajt a przejście na konkretne pakiety usług, gwarantujące minimalną kwotę przychodów dla Orange
Polska (take-or-pay). Aneks zakłada czteroletni okres współpracy, począwszy od lipca 2017 roku. Umowa
pozwoli na lepszą monetyzację inwestycji w sieć realizowanych przez Orange Polska poprzez gwarancję
minimalnego poziomu przychodów w wysokości 321 mln zł przez 4 lata.
Od 2015 roku, zgodnie z przyjętą strategią, jesteśmy skoncentrowani na masowej budowie linii
światłowodowych w technologii FTTH. Na koniec 2019 r. zasięgiem usług FTTH zostało objęte prawie 4,2 min
gospodarstw domowych w 142 miejscowościach Polski. Tempo budowy sieci jest utrzymywane na stałym,
wysokim poziomie co najmniej 0,8 mln gospodarstw domowych i firm rocznie. Naszym celem jest osiągnięcie
zasięgu około 5 mln gospodarstw domowych na koniec 2020 r.
W zasięgu technologii VDSL na koniec 2019 r. mieliśmy ponad 5.3 mln gospodarstw domowych. Zasięg ten
nie zwiększa się w ostatnich latach z uwagi na priorytet inwestycji w rozbudowę sieci światłowodowej.
Nasza strategia rozwoju usług na bazie łączy światłowodowych przewiduje nie tylko budowę własnej
infrastruktury, ale również, tam gdzie jest to technicznie możliwe i biznesowo opłacalne, wchodzenie w
porozumienie z innymi operatorami sieci światłowodowej na dostęp hurtowy i efektywne wykorzystanie
istniejącej infrastruktury FTTH w danych lokalizacjach. Porozumienia z operatorami udostępniającym
infrastrukturę FTTH podpisywane są od 2015 roku. lch główną korzyścią jest szybszy dostęp do siec
światłowodowej w technologii FTTH. Takie działania wpisują się w założenia Dyrektywy Kosztowej Komisji
Europejskiej, która rekomenduje unikanie dublowania istniejących zasobów. Orange Polska aktualnie
wykorzystuje infrastrukturę 35 operatorów dla ponad 670 tys. gospodarstw domowych. W 2020 r. oraz także w
kolejnych latach planujemy kontynuować działalność pozyskiwania zasięgu FTTH należącego do innyct
operatorów w tym zasięgu sieci, który został wybudowany w ramach działania Programu Operacyjnego Polska
Cyfrowa (POPC).
Jesteśmy największym w Polsce dostawcą usług hurtowych dla innych operatorów. Rośnie zapotrzebowanie
klientów na pasmo transmisyjne - w szczególności na łącza o przepływnościach 1 Gb/s i 10 Gb/s. Wychodząc
naprzeciw potrzebom, Orange Polska systematycznie rozbudowuje krajowy szkielet sieci transmisyjnej OTN
(Optical Transport Network. W 2019 r. zwiększyliśmy ilość węzłów sieci OTN, czego wynikiem jest zwiększenie
z 3,1 Tb/s na początku 2018 r. do 4,6 Tb/s na koniec 2019 r. pojemności transportowej tej sieci.
Orange Polska jest jedynym operatorem w Polsce, do sieci którego dołączone są wszystkie Centra
Powiadamiania Ratunkowego (CPR) obsługujące numery alarmowe 112, 997, 999 oraz eCall. Do sieci Orange
</Text>
	</Page>
</document>
