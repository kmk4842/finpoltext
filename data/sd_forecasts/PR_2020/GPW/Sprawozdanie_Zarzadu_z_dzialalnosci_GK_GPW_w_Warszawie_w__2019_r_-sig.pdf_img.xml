<?xml version="1.0" ?>
<document>
	<Page Number="1">
		<Text>terytorialnego poprzez szkolenia z emisji obligacji dla skarbników miast oraz zaangażowanie GPW w tematyczne konferencje
poświęcone rynkowi długu w Polsce. Był to m. in. udział w „XVII Samorządowym Forum Kapitału i Finansów” w Katowicach
w dniach 2-3 października 2019 r. Przedsięwzięcie miało na celu m.in. promowanie finansowania samorządów poprzez
instrumenty finansowe oferowane na rynkach prowadzonych przez GPW.
Prowadzony przez BondSpot S.A. elektroniczny rynek obligacji skarbowych Treasury BondSpot Poland (TBSP) stanowi
integralną część systemu Dealerów Skarbowych Papierów Wartościowych (DSPW), prowadzonego przez Ministerstwo
Finansów, przy wsparciu Narodowego Banku Polskiego oraz środowiska bankowego. Podstawowym celem systemu DSPW
jest minimalizacja kosztów obsługi długu publicznego poprzez poprawę płynności, przejrzystości i efektywności rynku
skarbowych papierów wartościowych. W ramach rynku TBSP funkcjonują: rynek transakcji kasowych (cash), rynek transakcji
warunkowych (repo).
Do kształtowania się aktywności uczestników rynku TBSP przyczyniły się działania podejmowane w latach poprzednich
ikontynuowane w 2019 r. w zakresie zapewnienia optymalnych rozwiązań dla funkcjonowania płynnego, bezpiecznego
i przejrzystego rynku, szerokiej i dostosowanej do potrzeb uczestników tego rynku oferty produktowej oraz konkurencyjnych
kosztów uczestnictwa w rynku.
Na aktywność na rynku TBSP w 2019 r. wpływały przede wszystkim czynniki rynkowe kształtujące sytuację na rynku
krajowych stóp procentowych, co z kolei miało wpływ na poziom rentowności i cen na krajowym rynku obligacji skarbowych.
Wśród tych czynników należy wskazać m.in. zapowiadany wcześniej przez RPP brak podwyżek stóp procentowych do końca
2020 r. (do obniżenia stóp doszło w marcu 2020 r.) oraz ograniczoną podaż obligacji na przetargach organizowanych przez
MF związaną głównie z dobrą sytuacją budżetową oraz zrealizowaniem w 2018 r. w znacznym stopniu planu sprzedaży SPW
przez MF na 2019 r.
Dodatkowo negatywny wpływ na kształtowanie się obrotów na rynku ma podatek bankowy, którego konstrukcja zachęca
banki do utrzymywania SPW w swoich aktywach, które to instrumenty obniżają wartość aktywów stanowiących podstawę
opodatkowania. Przyczynia się to m.in. do wzrostu udziału banków krajowych w strukturze posiadaczy SPW, kosztem
spadającego udziału aktywnych nierezydentów. Konstrukcja podatku stanowi również czynnik negatywnie wpływający na
aktywność banków na rynku wtórnym w obszarze transakcji warunkowych (sell/buy back i repo), z jednej strony ograniczając
tenor zawieranych transakcji, z drugiej zaś w sposób bezpośredni ograniczając aktywność transakcyjną na rynku REPO na
koniec każdego miesiąca.
Na dzień 31 grudnia 2019 r. łączna liczba uczestników rynku TBSP wyniosła 29 podmiotów (banki, instytucje kredytowe
i firmy inwestycyjne),
W 2019 r. miały miejsce następujące zmiany w zakresie uczestnictwa na rynku TBSP:
+ dwa podmioty zakończyły działalność na rynku:
w Nest Bank S.A. zakończył działanie jako inwestor instytucjonalny (w lipcu),
+ trzy podmioty rozpoczęły działalność na rynku jako market makerzy: (w kwietniu)
w _ Barclays Bank Ireland PLC,
w.  BofA Securities Europe SA.
W okresie od 1 stycznia do 31 grudnia 2019 roku na rynku Treasury BondSpot Poland odbyło się 248 sesji, podczas których
zawarto 7.390 transakcji, a łączna wartość obrotu osiągnęła poziom 282.439,81 mln zł. Wartość obrotów w stosunku do
roku 2018 spadła o 30,7%. Średnia wartość obrotu na sesji wyniosła 1.138,87 mln zł. Stosując podział na transakcje rynku
kasowego i rynku transakcji warunkowych (typu BuySellBack/SellBuyBack oraz Repo Classic) w okresie sprawozdawczym
ich udział w obrotach ogółem na TBSP kształtował się odpowiednio na poziomie 30,4% (85.864,16 mln zł) i 69,6%
(196.575,65 mln zł).
</Text>
	</Page>
</document>
