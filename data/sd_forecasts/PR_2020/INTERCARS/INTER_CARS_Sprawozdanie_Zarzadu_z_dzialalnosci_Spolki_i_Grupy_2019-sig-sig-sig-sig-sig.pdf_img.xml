<?xml version="1.0" ?>
<document>
	<Page Number="1">
		<Text>Grupa Inter Cars wprowadza nową platformę e-commerce, system B2B, która zastąpi min.
IC-katalog. Platforma działa już w warsztatach partnerskich Inter Cars w 14 krajach, w
których działa Inter Cars S.A. Docelowo platforma zostanie udostępniona pracownikom w
ponad 100 tyś warsztatów w 16 krajach.
Nowy jednolity system e-commerce pozwoli na zoptymalizowanie kosztów sprzedaży, a
także przyspieszy wprowadzanie na kolejne rynki innowacji takich jak nowe modele
sprzedaży B2C i B2B2C.
Wyzwaniem będzie też wdrażanie strategii segmentowej poza granicami Polski, co pozwoli
na dynamiczny wzrost sprzedaży nie tylko w macierzystym segmencie aut osobowych,
ale także w pozostałych segmentach takich jak samochody ciężarowe, opony, wyposażenie
warsztatów itp.
Strategia realizowania jest przez wszystkie spółki Grupy.
Istotą naszej strategii jest systematyczne dążenie do modelu one-stop-shop czyli „wszystko
pod jednym dachem”. Dotyczy to nie tylko stałego poszerzania asortymentu, ale także
rozwoju programów partnerskich, stanowiących istotną wartość dodaną dla kluczowego
odbiorcy. Poza sprzedażą części i elementów wyposażenia samochodów dostarczamy
warsztatom niezbędne narzędzia, wyposażenie serwisu. W ramach działań
posprzedażowych organizujemy szkolenia i oferujemy kompleksową obsługę, pomagając
warsztatom w ich prawidłowym funkcjonowaniu. Za pośrednictwem projektów Motointegrator
oraz Motointegrator Flota przekierowujemy również kierowców do naszych partnerów
handlowych.
Chcąc oferować usługi w jak najbardziej zintegrowany sposób, inwestujemy w rozwój usługi
Rent A Car, w ramach której serwisy zrzeszone w Grupie Inter Cars będą mogły oferować
swoim klientom auta zastępcze, a docelowo wynajem pojazdów.
Podstawowym celem jest zbudowanie dominującej w Polsce sieci dystrybucyjnej części
zamiennych do samochodów, z jednocześnie silną reprezentacją na nowych rynkach
Europejskich, przynoszącej stabilne zyski i pozwalającej na rozszerzanie działalności
poprzez przejmowanie innych podmiotów działających w branży dystrybucji i logistyki.
W okresie sprawozdawczym emitent nie wprowadzał zmian w podstawowych zasadach
zarządzania Grupą.
Na dzień 31 grudnia 2019 roku nie obowiązywały żadne umowy pomiędzy emitentem a
osobami zarządzającymi, przewidujące rekompensatę w przypadku ich rezygnacji lub
zwolnienia z zajmowanego stanowiska bez ważnej przyczyny lub gdy ich odwołanie lub
zwolnienie następuje z powodu połączenia emitenta przez przejęcie. Członkom Zarządu
Spółki przysługuje 6 miesięczny okres wypowiedzenia umów o pracę.
</Text>
	</Page>
</document>
