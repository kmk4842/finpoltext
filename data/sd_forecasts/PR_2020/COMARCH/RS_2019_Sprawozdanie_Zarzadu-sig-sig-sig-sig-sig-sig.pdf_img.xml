<?xml version="1.0" ?>
<document>
	<Page Number="1">
		<Text>aktywów trwałych przyczynił się wzrost wartości nieruchomości inwestycyjnych z 32 683 tys. PLN do
36 631 tys. PLN (wzrost o 12,1% w porównaniu do roku 2018) oraz wzrost aktywów z tytułu pozostałych
aktywów wycenianych w wartości godziwej o 1 804 tys. PLN (tj. o 192,9%). Wartość pozostałych
należności spadła o 12 124 tys. PLN (tj. o 58,0%) ze względu na spłatę znacznej części udzielonych
pożyczek. Spadek dotyczył również rzeczowych aktywów trwałych — zmniejszyły się o 11 428 tys. PLN,
tj. 2,1% w porównaniu do ubiegłego roku, ze względu na planowe odpisy amortyzacyjne. Pozostałe
wartości niematerialne i prawne zmalały o 3 136 tys. PLN (tj. o 5,3%). Inwestycje w jednostkach
stowarzyszonych zmalały o 950 tys. PLN, tj. o 62,5%. Udział pozostałych pozycji aktywów trwałych
utrzymuje się na poziomie porównywalnym do 2018 roku. Wartość aktywów obrotowych wzrosła wobec
poziomu ubiegłorocznego o 126 869 tys. PLN, tj. o 13,8%. W największym stopniu wzrosła wartość
środków pieniężnych i ich ekwiwalentów (o 76 793 tys. PLN, tj. 31,2%). W następnej kolejności wzrost
dotyczy należnych przychodów z tytułu kontraktów długoterminowych: o 59 065 tys. PLN, tj. o 43,8%,
co było efektem realizacji w 2019 przez Grupę dużych projektów pozyskanych w latach poprzednich.
Wzrost odnotowała również wartość instrumentów pochodnych o 1 659 (tj. o 50,8%) oraz należności z
tytułu podatku bieżącego — wzrost o 999 tys. PLN (tj. o 39,1%). Wartość zapasów oraz należności
handlowych zmalała odpowiednio o 6 457 tys. PLN, tj. o 6,6% oraz 5 190 tys. PLN, tj. 1,2% wobec
ubiegłorocznej.
</Text>
	</Page>
	<Page Number="2">
		<Text>W 2019 roku struktura pasywów Grupy Comarch nie uległa znaczącym zmianom w stosunku do 2018
roku. Dzięki wysokiemu wynikowi za okres bieżący wartość kapitału własnego wzrosła w 2019 roku o
11,0%. Nieznaczny wzrost odnotowały udziały mniejszości (18 633 tys. PLN w porównaniu do 17 962
tys. PLN w 2018 roku). Udział kapitału własnego przypadającego na akcjonariuszy spółki w strukturze
pasywów utrzymał się na podobnym poziomie (51,7% wobec 51,5% w 2018 roku). Zobowiązania
stanowiły 47,3% pasywów wobec 47,4% rok wcześniej. Ich wartość wzrosła o 82 118 tys. PLN, tj. o
10,4% w porównaniu do ubiegłego roku. Wzrost ten był spowodowany głównie ujęciem w bilansie
zobowiązań leasingowych w wyniku wdrożenia MSSF 16 po raz pierwszy od 1 stycznia 2019 r. Łączna
wartość zobowiązań leasingowych krótko i długoterminowych na dzień 31 grudnia 2019 r. wynosiła
74731 tys. PLN, podczas gdy na dzień 1 stycznia 2019 r. wynosiła 74 402 tys. PLN. Do wzrostu
zobowiązań przyczyniły się również: wzrost rezerw na pozostałe zobowiązania i obciążenia o 17 156 tys.
PLN, tj. 10,5% obejmujące m.in. nagrody pieniężne i wynagrodzenia, wzrost wartości zobowiązań z
tytułu kontraktów długoterminowych (wzrost o 9 013 tys. PLN, tj. 5,5%), wzrost zobowiązań
handlowych oraz pozostałych zobowiązań (wzrost o 9 268 tys. PLN, tj. 5,1%). Z kolei największy spadek
dotyczył kredytów i pożyczek w części długoterminowej (o 33 292 tys. PLN, tj. 19%) i wynika on głównie
z regularnych spłat kredytów bankowych związanych z realizowanymi przez Comarch inwestycjami
infrastrukturalnymi. Pozostałe spadki dotyczyły zobowiązań z tytułu podatku bieżącego (spadek o 242
tys. PLN, tj. 2,7%).
Wskaźniki zadłużenia finansowego w 2019 roku spadły w efekcie spadku wartości kredytów bankowych
i pożyczek przy jednoczesnym wzroście wartości aktywów i kapitału własnego. Grupa finansuje się
środkami własnymi w 52,7% a kapitałem obcym w 47,3%.
</Text>
	</Page>
</document>
