<?xml version="1.0" ?>
<document>
	<Page Number="1">
		<Text>Wartość i struktura geograficzna sprzedaży Grupy Kapitałowej Polimex Mostostal w 2019 oraz 2018 roku
przedstawiała się następująco:
W porównaniu do 2018 roku zaobserwowano nieznaczny spadek wartości sprzedaży zarówno na rynku
krajowym jak i na rynkach zagranicznych. Podstawowym rynkiem Grupy Kapitałowej pozostał rynek krajowy,
na którym zrealizowano 69,0 % przychodów ze sprzedaży.
W skonsolidowanym sprawozdaniu finansowym Zarząd Jednostki dominującej, w nocie 3.2 dotyczącej
kontynujacji działalności odnióst się do obserwowanej w 2020 roku epidemii wirusa SARS-CoV-2. Zarząd
przeprowadził ocenę wpływu dotychczacowego przebiegu epidemii na sytuację finansowo ekonomiczną Grupy
oraz na perspektywy działalności w krótkim termnie. Obecnie Zarząd podtrzymuje prezentowaną poniżej
perspektywę rozwoju rynku w średnim i długim okresie.
Perspektywy rozwoju w sektorach, w których działa Grupa Kapitałowa Polimex Mostostal, są dobre, biorąc pod
uwagę zdobyte doświadczenie i możliwości rozwoju oraz realizacji kontraktów zarówno w kraju jak i za granicą.
Celem strategicznym Grupy PxM jest budowanie wartości poprzez intensywny rozwój w następujących
obszarach: energetyka, nafta, chemia, gaz, budownictwo przemysłowe, produkcja wyrobów metalowych jak
również budownictwa infrastrukturalnego .
Grupa PxM wraca na rynek budowy dróg. Spółka Polimex Mostostal S.A. (jako lider konsorcjum) oraz spółka
zależna Polimex Infrastruktura sp. z o.o. jako partner konsorcjum) podpisały umowę na wykonanie, największej
od kilku lat inwestycji drogowej realizowanej przez Grupę „Budowy połączenia ul. I. Paderewskiego z ul.
Wyzwolenia w Koninie w związku z modernizacją linii kolejowej E-20”.
Grupa dąży także do utrzymania pozycji wiodącej, polskiej firmy budownictwa przemysłowego. Głównym
czynnikiem wpierającym osiągnięcie wyżej wymienionych celów są potrzeby inwestycyjne najważniejszych
podmiotów działających w sektorze energetycznym oraz paliwowo-gazowym jak również inwestycje
współfinansowane ze środków z budżetu Unii Europejskiej, a także współpraca z klientami zagranicznymi
na rynkach europejskich.
Jednym z podstawowych wyzwań rozwojowych Polski na najbliższe lata jest zapewnienie stabilnych dostaw
energii.
Perspektywy rozwoju rynku budowlanego w obszarze energetyki kształtują się na przewidywalnym i stabilnym
poziomie, choć należy wziąć pod uwagę zmianę charakteru planowanych inwestycji, ponieważ nie będą
już powstawały nowe duże bloki węglowe, a na znaczeniu zyska rynek mniejszych mocy wytwórczych, w tym
bloków opartych na paliwie gazowym.
Grupa Polimex Mostostal będzie umacniać swoją pozycję lidera projektów EPC na rynku dużej energetyki
konwencjonalnej oraz gazowej, wytwarzania ciepła, kogeneracji oraz paliwowo-chemicznym, a także planuje
wejść w nowe obszary, w tym rynek mniejszych mocy wytwórczych opartych na odnawialnych źródłach energii.
Bogate referencje jak również doświadczona i wysoko wykwalifikowana kadra inżynierska oraz menadżerska,
pozwalają Grupie Polimex Mostostal na udział w przetargach zarówno w zakresie dostosowywania jednostek
do wymogów BAT, jak również zaangażowanie w realizację innowacyjnych rozwiązań technologicznych.
</Text>
	</Page>
</document>
