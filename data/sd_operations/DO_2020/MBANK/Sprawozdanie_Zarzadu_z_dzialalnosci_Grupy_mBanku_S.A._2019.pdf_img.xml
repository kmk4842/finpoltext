<?xml version="1.0" ?>
<document>
	<Page Number="1">
		<Text>W I półroczu 2019 roku wprowadziliśmy uproszczoną ofertę kont dla klientów indywidualnych. Obejmowała
ona nowe eKonto osobiste oraz rachunek dla młodych eKonto możliwości. Oba są bezpłatne, z darmową
usługą wypłat ze wszystkich bankomatów w kraju i za granicą.
Nasza oferta charakteryzuje się najlepszymi warunkami na rynku, co daje nam pierwsze miejsce w wielu
rankingach branżowych. Według portalu kontomlodziezowe.com, eKonto możliwości zajmuje pierwsze
miejsce w rankingu kont dla młodzieży, a według portalu kontostudenta.pl jest najczęściej wybieranym
kontem dla tej grupy klientów. Dla młodych klientów jesteśmy bankiem pierwszego wyboru (wedłuc
„Tracking młodych”, realizowany przez IQS na zlecenie mBanku).
Dzięki współpracy z Przelewami 24 udostępniliśmy dla naszych klientów Usługę Szybkiego Zasilenia.
Umożliwia ona klientom banku zasilenie konta z rachunku prowadzonego w innym banku. Środki znajdą
się na rachunku klienta nie później niż po 15 minutach.
W lutym 2019 roku jako pierwszy bank w Polsce zaoferowaliśmy klientom usługę „pogotowia on-line”
Cyber Rescue to usługa, która zapewnia użytkownikom pomoc w przypadku problemów związanych z
bezpieczeństwem w Internecie, a wsparcie specjalistów odbywa się całodobowo w łatwy i szybki sposób -
przez komunikator Messenger, telefon lub SMS. Użytkownik może skorzystać z pomocy w przypadku ataku
hakerskiego, problemów z wirusami, utratą haseł do serwisów społecznościowych i wielu innych. Dle
klientów mBanku usługa jest bezwarunkowo bezpłatna.
W 2019 roku skupiliśmy się na pozyskiwaniu klientów w średnich miastach. Dużym sukcesem okazała się
koncepcja otwierania lodowisk mBanku. Na początku grudnia w dziesięciu polskich miastach, w tym
Włocławku, Suwałkach czy Przemyślu, stanęły bezpłatne lodowiska. Mieszkańcy mogli skorzystać z
wypożyczalni łyżew i pomocy instruktora. Po miesiącu funkcjonowania lodowisk znacząco wzrosła akwizycja
klientów w tych miastach.
W kwietniu 2019 roku pojawiła się nowość w usłudze wielowalutowej. Rozszerzyliśmy jej działanie o kartę
MasterCard. Już nie tylko posiadacze kart VISA mogą bezpłatnie korzystać z usługi wielowalutowej. Działa
ona aż dla jedenastu walut (JPY, NOK, SEK, CZK, DKK, HUF, HRK, EUR, USD, CHF, GBP). Podobnie, jak za
rachunki walutowe, nie pobieramy żadnych opłat za korzystanie z tej usługi. Dzięki usłudze wielowalutowej,
karta debetowa jest połączona nie tylko z rachunkiem podstawowym w złotówkach, ale także z rachunkami
walutowymi.
W czerwcu 2019 roku zaoferowaliśmy klientom kartę Mastercard z
limitowanej edycji Pol'and'Rock. Zaprojektował ją Jurek Owsiak. Z kolei
w grudniu udostępniliśmy limitowaną kartę Mastercard z okazji 28.
Finału Wielkiej Orkiestry Świątecznej Pomocy. Karta zawierała motyw
przewodni zaprojektowany przez Jurka Owsiaka.
W 2019 roku wartość zakupów kartami płatniczymi klientów bankowości detalicznej mBanku w Polsce
wyniosła 46,6 mld zł, co stanowi wzrost o 22,0% rok do roku. Wzrost liczby transakcji klientów mBanku
wyniósł natomiast 23,4% rok do roku. Karty kredytowe mBanku charakteryzują się także bardzo wysoką
średnią transakcyjnością. Udział transakcji kartami mBanku (według liczby transakcji) w rynku wyniósł
13,0% na koniec września 2019 roku.
W 2019 roku kontynuowaliśmy akwizycję klientów zamożnych, korzystających z mKonta Intensive. Klienci
posiadający ten rachunek mogą korzystać między innymi z bezpłatnych wypłat z bankomatów na całym
</Text>
	</Page>
	<Page Number="2">
		<Text>świecie, trzech bezpłatnych przelewów ekspresowych w miesiącu czy priorytetowej obsługi na infolinii.
Dodatkowo, wyłącznie do rachunku mkKonto Intensive wydawana jest karta wielowalutowa Visa Swiat
Intensive oraz karta kredytowa World Mastercard Intensive. Obie karty pozwalają na bezprowizyjne
przewalutowanie transakcji, dzięki czemu klienci mogą uniknąć dodatkowych kosztów płacąc za granicą lub
robiąc zakupy online w obcej walucie.
Nie tylko oferujemy atrakcyjne oferty dla nowych klientów, ale także zapewniamy czasowe promocje na
wybrane produkty obecnym klientom. W 2019 roku udostępniliśmy klientom zamożnym specjalną promocję
kredytu hipotecznego z obniżoną prowizją i marżą dla posiadaczy mKonta Intensive. Wprowadziliśmy
również promocyjną ofertę oszczędnościową z preferencyjnym oprocentowaniem, mając na uwadze
szczególne potrzeby tej grupy klientów.
Biuro Maklerskie mBanku (BM) świadczy pełną gamę usług maklerskich dla największych polskich
inwestorów instytucjonalnych (fundusze emerytalne, fundusze inwestycyjne i firmy zarządzające aktywami),
funduszy zagranicznych oraz klientów indywidualnych i private banking. Za pośrednictwem Biura klienci
realizują transakcje na rynkach regulowanych w Polsce i za granicą, a także na rynku OTC (CFD). W ramach
usług wealth management klienci mogą korzystać z usługi doradztwa inwestycyjnego i zarządzania
portfelami aktywów. Biuro aktywnie działa na rynku transakcji kapitałowych - przygotowuje i przeprowadza
publiczne i prywatne oferty typu IPO/SPO/ABB.
W 2019 roku obserwowaliśmy znaczący spadek aktywności inwestorów na GPW w stosunku do roku 2018
(-8,0% rok do roku na rynku akcji), przy słabnącej pozycji inwestorów krajowych i rosnącej dominacji
globalnych banków inwestycyjnych, działających w formule zdalnych członków giełdy. Obroty BM na rynku
akcji GPW wyniosły 13,4 mld zł (-23,5% rok do roku), co dało mBankowi trzynastą pozycję w obrotach
ogółem (udział 3,4%) i ósmą w obrotach na rachunek klienta (udział 5,7%). Systematycznie rośnie
natomiast zainteresowanie klientów BM inwestycjami na rynkach zagranicznych. Liczba rachunków
maklerskich klientów BM na koniec 2019 roku wyniosła 311,2 tys.
Sytuacja na światowych rynkach finansowych w 2019 roku sprzyjała wzrostowi aktywów pod zarządzaniem.
Wealth Management był beneficjentem przeprowadzonych w poprzednich latach zmian w strukturze
inwestycyjnej w stronę globalnych, zdywersyfikowanych rozwiązań. Wartość aktywów w zarządzaniu w
portfelach dyskrecjonalnych, czyli zarządzanych przez BM bez aktywnego udziału klientów, wzrosła o 1/3.
Oprócz powyższych portfeli, w dalszym ciągu rozwijaliśmy paletę rozwiązań typu white label. Do
dostępnego już wcześniej mFunduszu Konserwatywnego SFIO dołączyły cztery subfundusze mBank FIO
(akcyjny, multiasset i dwa obligacyjne), a aktywa zgromadzone w tych rozwiązaniach wzrosły w 2019 roku
o ponad 230 mln zł.
Wealth Management mBanku w 2019 roku jako pierwszy w Polsce wprowadził dla swoich klientów w pełni
zdywersyfikowaną strategię inwestującą w sposób społecznie odpowiedzialny, zgodnie z kanonami ESG.
Aktywa Strategii ESG stanowiły 19% aktywów w strategiach inwestycyjnych o porównywalnym poziomie
ryzyka inwestycyjnego. Drugą istotną kwestią było podpisanie porozumienia z CFA Society Poland w
sprawie wprowadzenia i promocji Dekalogu Praw Inwestora. Podkreśla on przywiązanie mBanku do
etycznych aspektów finansowania. Jesteśmy pierwszą instytucją w Polsce, która nawiązała tego typu
współpracę z jedną z wiodących organizacji certyfikujących profesjonalistów na świecie. Wreszcie, w 2019
roku Wealth Management wprowadził do swojej oferty inwestycyjnej fundusze globalnej firmy
zarządzającej aktywami  AllianceBernstein, co potwierdza naszą determinację w promowaniu
zdywersyfikowanych, globalnych i przejrzystych rozwiązań inwestycyjnych.
Rynek giełdowy charakteryzował się w 2019 roku bardzo niską aktywnością transakcyjną, szczególnie w
obszarze transakcji kapitałowych typu IPO, SPO i ABB. Pomimo tego faktu w 2019 roku BM zrealizowało
cztery transakcje tego typu, w tym m.in. ABB na akcjach spółki Famur (275,9 mln zł) i ABB na akcjach
Trakcja PRKiI (59,6 mln zł). Ponadto, BM wykazało się bardzo dużą aktywnością i przeprowadziło 10 skupów
akcji oraz wezwań do zapisywania się na sprzedaż akcji spółek notowanych na GPW, w tym m.in. ES-
SYSTEM (147,3 mln zł), Ergis (66,9 mln zł), Neuca (dwa skupy o łącznej wartości 80,4 mln zł) oraz
Elemental Holding (dwa skupy o łącznej wartości 36,5 mln zł).
</Text>
	</Page>
	<Page Number="3">
		<Text>W 2019 roku mBank kontynuował rozwój współpracy w zakresie bancassurance ze swoim partneren
strategicznym AXA. Współpraca ta obejmuje sprzedaż ubezpieczeń klientom mBanku i koncentruje się w
szczególności na segmencie produktów tzw. stand-alone, w tym ubezpieczeń komunikacyjnych,
turystycznych, mieszkaniowych oraz życiowych, oraz na segmencie produktów powiązanych z produktam
bankowymi, np. z produktami kredytowymi.
Bank kontynuował transformację oferty ubezpieczeń w banku, podążającej za klientami cyfrowymi,
intensywnie wykorzystującymi kanały zdalne do realizacji swoich potrzeb oraz kontaktu z bankiem. w
efekcie oferta ubezpieczeń stand-alone została odświeżona. Zakup wszystkich produktów stand-alone, tj.
ubezpieczeń komunikacyjnych, mieszkaniowych, turystycznych oraz ubezpieczenia życia i zdrowia dla
klientów i ich bliskich, jest możliwy także w aplikacji mobilnej mBanku. Obecnie ponad 40% ubezpieczeń
turystycznych sprzedajemy za pomocą tego kanału.
W 2019 roku podstawowym produktem akwizycyjnym było Konto firmowe z gwarancją braku
najważniejszych opłat przez 24 miesiące. Ten rachunek oferowaliśmy klientom zarówno samodzielnie, jak
i w procesie „Firmootwieracza”, czyli otwarcia firmy i konta w mBanku. Główne założenia oferty
akwizycyjnej (0 zł za konto, kartę debetową, przelewy, wypłaty z wybranych bankomatów i wpłaty we
wpłatomatach) były spójne w całym 2019 roku.
Rok 2019 przyniósł kolejne regulacje prawne związane z koniecznością dostosowania systemów bankowyct
i procedur. Rozszerzyliśmy funkcjonowanie Mechanizmu podzielonej płatności oraz wdrożyliśmy nowy
przelew do Urzędu Skarbowego w związku wprowadzeniem Indywidulanych Rachunków Podatkowych.
Dostosowując bank do nowych regulacji, nie zapominamy o ich wpływie na życie przedsiębiorcy. Dlategc
przygotowaliśmy kompleksową kampanię informacyjną o wszystkich zmianach prawnych, wprowadzonyct
w 2019 roku. Jej elementami były m.in. bezpośrednia komunikacja do systemu transakcyjnego i aplikacj
mobilnej, artykuły na blogu mBanku oraz webinary edukacyjne.
Również na co dzień jesteśmy blisko przedsiębiorców i słuchamy ich potrzeb. W 2019 oprócz
comiesięcznych spotkań z przedsiębiorcami, zorganizowaliśmy inspiracyjne spotkanie „OkO w OkO” oraz
poprowadziliśmy warsztaty fotograficzne poza mBankiem - na targach dla kobiet ALIBI w Łodzi.
Wykorzystaliśmy własne zainteresowania w promowaniu mBanku dla przedsiębiorców. Po spotkaniu
zebraliśmy pozytywne komentarze — „mBank realnie pomaga i daje drogowskazy ludziom planującym
założenie własnej działalności”.
W 2019 roku w obszarze kredytów niezabezpieczonych osiągnęliśmy dynamikę wzrostu sprzedaży na
poziomie 19,1% rok do roku. W obszarze kredytów zabezpieczonych hipotecznie odnotowaliśmy wzrost
sprzedaży na poziomie 50,2% rok do roku.
W kwietniu 2019 roku wdrożyliśmy do oferty faktoring dla klientów prowadzących jednoosobową działalność
gospodarczą. Decyzja o przyznaniu limitu do 50 tys. zł jest wydawana on-line w ciągu 5 minut. Tyle samc
czasu zajmuje decyzja o finansowaniu faktur. Usługa jest powiązana z rachunkiem bieżącym, dzięki czemi
klient ma możliwość samodzielnej spłaty lub skorzystania z automatycznego pobrania należnej kwot. Gdh
potrzebne jest wydłużenie czasu spłaty należności, wystarczy jedno kliknięcie, aby przesunąć ją o 30 dn
od terminu zapadalności faktury.
N I półroczu 2019 roku zaoferowaliśmy klientom firmowym kartę walutową Visa Business w euro i dolarze
amerykańskim, która daje im możliwość bezpłatnych wypłat z bankomatów i wygodnego płacenia za
irmowe wydatki za granicą bez przewalutowania.
W sierpniu 2019 roku rozszerzyliśmy usługę mkKsięgowość o m.in. możliwość przesyłania zdjęć dokumentów
(np. faktur kosztowych) do systemu z aplikacji mobilnej CashDirector. Dodaliśmy też moduł analizy
płynności finansowej, w którym pokazujemy, czy płynność finansowa klientów przez najbliższe cztery
tygodnie jest zagrożona.
</Text>
	</Page>
	<Page Number="4">
		<Text>W działalności oddziałów zagranicznych mBanku w Czechach i na Słowacji w 2019 roku główny nacisk
położyliśmy na produkty depozytowe, pozyskiwanie aktywnych klientów, wzrost kredytów oraz
optymalizację procesów. Oddziały zakończyły kilka projektów mających na celu zwiększenie zdolności
sprzedażowych i dopracowanie procesów sprzedażowych. Oferta produktowa została poszerzona o nowe
scenariusze, które wzmocniły i rozszerzyły zakres dostępnych rozwiązań.
mBank kontynuował umacnianie pozycji lidera bankowości mobilnej. Rok 2019 upłynął pod znakiem
dalszego rozwoju bankowości mobilnej poprzez dodanie nowych i ulepszanie istniejących funkcji.
Poprawiliśmy komunikację w aplikacji oraz zwiększyliśmy jej bezpieczeństwo dzięki nowemu narzędziu do
autoryzacji mobilnej „mkKlić” (mKey). Narzędzie to pozwala klientom w bardziej bezpieczny i wygodny
sposób korzystać z aplikacji i potwierdzać transakcje. Klienci mogą również poznać powody odrzucenia
transakcji, a aplikacja doradza im, jak zapobiec takiej sytuacji w przyszłości. Na rynku słowackim mBank
wprowadził płatności ekspresowe - usługę, która umożliwia klientom szybsze przelewanie pieniędzy na
rachunki w innych bankach.
W lutym wprowadziliśmy w Czechach nowy przełomowy produkt - karę płatniczą Visa Świat (mKarta Svet),
cieszącą się dużą popularnością wśród klientów, którzy podróżują i dokonują płatności za granicą. Karta ta
stała się nową domyślną debetową kartą płatniczą powiązaną z rachunkiem mkKonto. „mKarta Svśt” nie
tylko oferuje najlepsze kursy walut wśród bankowych kart debetowych na rynku oraz płatności bez prowizji,
lecz również zapewnia klientom pełną wygodę lokalnego banku. Oferta w Czechach i na Słowacji została
też wzbogacona o stworzony w oparciu o analizę zachowań klientów, zautomatyzowany produkt
oszczędnościowy mSaver (Moje cele). W I półroczu 2019 roku rozszerzyliśmy ofertę o nowe, dotychczas
nieobecne na rynku rozwiązania, których oczekują nasi klienci. Na obu rynkach uruchomiliśmy w roku 2019
najnowocześniejsze metody płatności, w tym Apple Pay, Garmin Pay i Fitbit Pay.
Dzięki działaniom akwizycyjnym, liczba klientów w Czechach i na Słowacji wzrosła w 2019 roku o 34,2 tys.
Na koniec 2019 roku mBank obsługiwał 958,6 tys. klientów na obu rynkach (291,5 tys. na Słowacji i 667,0
tys. w Czechach). W wyniku strategicznego partnerstwa z Broker Consulting, czeskim niezależnym agentem
usług finansowych, w kraju działało 45 punktów doradztwa pod wspólną marką (punkty OK)
specjalizujących się w usługach bankowych. W ramach współpracy zainstalowano tę samą liczbę
wpłatomatów.
Działalność mBanku w Czechach i na Słowacji zdobyła kilka istotnych nagród w 2019 roku. mBank po raz
kolejny osiągnął znakomite wyniki w plebiscycie Zlata koruna (Złota Korona) i otrzymał łącznie cztery
nagrody, w tym główne nagrody w dwóch najważniejszych kategoriach — „Wybór Klientów Indywidualnych”
i „Wybór przedsiębiorców”. Nasza aplikacja mobilna zajęła trzecie miejsce w klasyfikacji najlepszych
zdalnych kanałów internetowych i mobilnych. Kredyt hipoteczny zdobył złotą nagrodę, a mKonto srebrną
nagrodę w konkursie Finparada - produkt finansowy roku. Konkurs opiera się na analizie rocznych danych
rynkowych przeprowadzonej przez analityków Scott 8 Ross i nagradza najlepsze produkty z punktu
widzenia korzyści dla klienta za poprzedni rok. Czeski oddział mBanku został nagrodzony pieczęcią
Superbrands po raz czwarty z rzędu, a słowacki oddział zdobył nagrodę Superbrands po raz trzeci. Nagrody
potwierdzają miejsce mBanku wśród najsilniejszych marek w obu krajach.
Dynamika wzrostu portfela kredytowego mBanku w Czechach i na Słowacji potwierdza pozytywny trend
rozwoju na tych rynkach. Według stanu na koniec 2019 roku wartość kredytów osiągnęła poziom 5 083,8
min zł, co stanowi wzrost o 374,9 mln zł, tj. 8,0%, w porównaniu z końcem 2018 roku. Podobnie jak w
ubiegłym okresie, za wzrost odpowiadały przede wszystkim kredyty niehipoteczne.
Dzięki zastosowaniu nowych działań w sprzedaży kredytów niehipotecznych, jak również ulepszaniu
produktu i procesu jego udzielania, wartość sprzedaży kredytów niehipotecznych w oddziałach
zagranicznych w 2019 roku osiągnęła wartość 788,4 mln zł, co oznacza wzrost o 11,3% w ujęciu rocznym.
Sprzedaż kredytów niehipotecznych w Czechach osiągnęła poziom 585,0 mln zł i była wyższa o 12,2% w
porównaniu z poprzednim rokiem. Sprzedaż kredytów niehipotecznych na Słowacji również wzrosła w ujęciu
rocznym (o 9,1%) i wyniosła 203,4 mln zł. Wzrosty zostały osiągnięte we wszystkich kanałach sprzedaży.
Na szczególną uwagę zasługuje wzrost udziału sprzedaży pożyczek gotówkowych w aplikacji mobilnej z 5%
do 10% w całym 2019 roku.
</Text>
	</Page>
	<Page Number="5">
		<Text>W sprzedaży kredytów hipotecznych w 2019 roku koncentrowaliśmy się na ożywieniu akcji kredytowej na
Słowacji, która pozostawała pod niekorzystnym wpływem obciążenia polskim podatkiem bankowym, oraz
na utrzymaniu poziomu sprzedaży hipotek w Czechach. Łącznie nowa sprzedaż kredytów hipotecznych w
oddziałach zagranicznych w 2019 roku wyniosła 844,8 mln zł, co oznacza wzrost o 12,0% w porównaniu
do ubiegłego roku. Z sukcesem zwiększyliśmy sprzedaż kredytów hipotecznych na Słowacji, która wzrosła
do 311,8 mln zł, czyli o 88,9% rok do roku.
W 2019 roku w oddziałach zagranicznych w dalszym ciągu rosła wartość depozytów i na koniec 2019 roku
wyniosła 10 649,8 mln zł, co stanowi przyrost o 5,2% rok do roku. Klienci gromadzili swoje środki głównie
na rachunkach bieżących, co w dużej mierze wynikało z ich zwiększonej transakcyjności.
</Text>
	</Page>
	<Page Number="6">
		<Text> 
 
tym duże przedsiębiorstwa (K1 - roczne obroty w wysokości powyżej 1 mld zł i
niebankowe instytucje finansowe), średnie przedsiębiorstwa (K2 - roczne obroty w
wysokości 50 mln zł - 1 mld zł) i małe przedsiębiorstwa (K3 - roczne obroty w wysokości poniżej 50 r
zł, pełna księgowość) poprzez sieć 46 wyspecjalizowanych placówek. Oferta produktów i usług Gr
mBanku dla klientów korporacyjnych koncentruje się na bankowości tradycyjnej (rachunki firmo
przelewy krajowe i zagraniczne, karty płatnicze, usługi gotówkowe i produkty zarządzania płynności
finansowaniu przedsiębiorstw, instrumentach zabezpieczających, usługach związanych z rynke
instrumentów kapitałowych (ECM), instrumentów dłużnych (DCM) oraz z fuzjami i przejęciami (M84A)
także leasingu i faktoringu. Segment dzieli się na 2 obszary: Bankowość Korporacyjna i Inwestycyjna o
Rynki Finansowe.
Segment Korporacje i Rynki Finansowe obsługuje 26 476 klientów korporacyjnych, w K
Kluczowe dane finansowe dla segmentu Korporacje i Rynki Finansowe (na koniec 2019 roku):
Kluczowe dane biznesowe:
 
 
 
 
 
 
 
ma. WZTOŚŁĆ UOCIIOGÓW POUSLAWOWYCHI O L4,0 70 W POTOWIIATIIU QUO ZULO TOKU.
EM Wzrost wolumenu kredytów klientów korporacyjnych o 8,0% rok do roku.
m Rekordowa akwizycja klientów korporacyjnych na poziomie 2,8 tys.
m Utrzymanie wskaźnika NPS (ang. Net Promoter Score) dla klientów korporacyjnych, którzy
wskazali mBank jako swój bank główny, na wysokim poziomie 41, zbliżonym do ubiegłego roku
(średnia rynkowa - 17)'.
EH Wzrost udziałów rynkowych mBanku w rynku kredytów dla przedsiębiorstw z 6,6% na koniec
2018 roku do 7,5% na koniec 2019 roku.
E_ Wzrost udziałów rynkowych mBanku w rynku depozytów przedsiębiorstw z 9,0% na koniec
2018 roku do 9,9% na koniec 2019 roku.
EM Centrum Administratora w systemie bankowości elektronicznej mBank CompanyNet
umożliwiające klientom samodzielnie zarządzanie użytkownikami i uprawnieniami.
EH Wprowadzenie do oferty nowych Pakietów dla MŚP oraz utworzenie zespołu zdalnych doradców
EM Wprowadzenie do oferty nowych Pakietów dla MŚP oraz utworzenie zespołu zdalnych doradców.
1 Źródło: Kantar Polska, sierpień 2019 roku.
</Text>
	</Page>
</document>
