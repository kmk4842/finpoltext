<?xml version="1.0" ?>
<document>
	<Page Number="1">
		<Text>Grupa Kapitałowa od 2002 r. wydała ponad 100 tytułów i jest właścicielem rozpoznawalnych na całym
świecie marek m.in. serii „Sniper Ghost Warrior”, „Lords of the Fallen” oraz „Sniper Ghost Warrior
Contracts”.
Obecnie trwają prace nad Sniper Ghost Warrior Contracts 2. Będzie to nowa historia rozgrywająca
się w innym regionie świata. W produkcję został zaangażowany doświadczony zespół, który wprowadzi
wiele udoskonaleń w stosunku do poprzedniej części. Zostanie przygotowana także duża nowa cecha
gry, która powinna zachęcić do zakupu nowej części zarówno fanów serii jak i nowych graczy. Gra trafi
na konsole i PC, a jej budżet produkcyjny będzie niższy od poprzedniego.
Drugim dużym projektem nad którym pracuje CI Games jest Lords of The Fallen 2. Spółka ma już
unowocześnioną wizję gry oraz planuje wykorzystać jak największą część zasobów wytworzonych przy
współpracy z Defiant Studios. Spółka będzie rozwijać projekt w oparciu o wewnętrzny zespół
deweloperski przy współpracy z podwykonawcami. Spółka prowadzi rekrutację jednocześnie w trzech
lokalizacjach. Najnowsza odsłona serii Lords of The Fallen przygotowywana jest głównie z myślą
o konsolach nowej generacji oraz platformie PC.
</Text>
	</Page>
	<Page Number="2">
		<Text>Najbliższą premierą Grupy CI Games S.A., która planowana jest w ciągu najbliższych miesięcy, będzie
pierwszy tytuł z wydawnictwa United Label pod tytułem Róki. Jest to dobrze zapowiadająca się
gra narracyjna, która trafiła już na listy najbardziej oczekiwanych gier indie w 2020 m.in. w Eurogamer.de,
Gamesource.it, Polygon, Gamesradar, Gamereactor.se, Laurakbuzz, Indie Game Website, Telerama,
Newsdio, RegionPS, Game-Palace, Best Indie Games-Clemmy Games, Goombastomp, Us Speaking Blog,
Mojo Verse Games, Vandal, The Games Lashers, Welcome to Last Week, Level80.
 
Kolejną premierą z portfolio United Label będzie Eldest Souls, która jest na bardzo zaawansowanym etapie
produkcyjnym. Jej premiera nastąpi najpóźniej w czwartym kwartale 2020 roku. Oba tytuły otrzymały
globalne wsparcie marketingowe ze strony Nintendo, producenta konsoli Switch.
Grupa Kapitałowa CI Games prowadzi działalność produkcyjną i wydawniczą na globalnym rynku gier
wideo. Grupa kładzie nacisk na prowadzenie sprzedaży w formie dystrybucji gotowych nośników
z programami komputerowymi, jednak w niektórych przypadkach prowadzi sprzedaż licencji na dystrybucje
programu na określonym obszarze i w określonym czasie.
Struktura przychodów ze sprzedaży osiągniętej przez Grupę w latach 2018 — 2019 ze względu na rodzaj
oferowanego produktu w ujęciu wartościowym kształtowała się następująco:
Udział sprzedaży na nośnikach fizycznych jako % całości sprzedaży wzrósł z 8% w 2018 r. do 22% na
w 2019 r. w wyniku premiery gry SGWC. Równocześnie wzrost udziału % sprzedaży ilościowej z 2019 na
</Text>
	</Page>
	<Page Number="3">
		<Text>2018 jest mniejszy niż w przypadku sprzedaży w ujęciu wartościowym ze względu na znaczącą sprzedaż
gier starych gier, które mają niższą jednostkową cenę sprzedaży.
Udział sprzedaży na nośnikach fizycznych jako % całości sprzedaży wzrósł z 8% w 2018 r. do 22% na
w 2019 r. w wyniku premiery gry SGWC. Równocześnie wzrost udziału % sprzedaży ilościowej z 2019 na
2018 jest mniejszy niż w przypadku sprzedaży w ujęciu wartościowym ze względu na znaczącą sprzedaż
gier starych gier, które mają niższą jednostkową cenę sprzedaży.
Przychody
Grupa sprzedaje swoje tytuły obecnie na pięciu kontynentach (ponad 160 państw). Produkty
CI Games są dostępne we wszystkich krajach świata za pośrednictwem cyfrowych platform dystrybucji.
Odbiorcami, których udział w sprzedaży Grupy w roku 2019 przekroczył 10 %, są:
Koch Media Gmbh (20% wartości sprzedaży) — podmiot niepowiązany z Grupą, zajmujący się
dystrybucją fizyczną na wybranych rynkach Europy;
Valve Corporation (17% wartości sprzedaży) — podmiot niepowiązany z Grupą, platforma Steam
do sprzedaży cyfrowej gier;
Grupa posiada rozproszoną bazę dostawców, gdzie żaden z dostawców nie przekroczył progu 10%
w wartości zakupów w 2019 r. Kluczowi dostawcy Grupy obejmują podwykonawców dostarczających
elementy do produkcji gier, firmy świadczące usługi tłoczenia gier na nośnikach fizycznych, dostawców
usług marketingowych.
</Text>
	</Page>
	<Page Number="4">
		<Text>W ciągu ostatniej dekady rynek gier wideo stał się bardzo popularny i jego rozwój z roku na rok jest doskonale
widoczny. Szacuje się, że już w 2017 roku prześcignął on branżę filmową. Liczba graczy również nieustannie
rośnie i w 2019 roku wyniosła ponad 2,4 miliarda osób.
Zgodnie z szacunkami analitycznej firmy badawczej Newzoo przeprowadzonych w listopadzie 2019, wartość
globalnego rynku gier w 2019 roku wyniosła 148,8 mld USD, a do 2022 wartość rynku wzrośnie do 189,6 mld
USD. Należy zwrócić jednak uwagę, że szacunki te zostały przeprowadzone przed rozwojem światowej
epidemii koronawirusa w związku z tym prognozy te mogą podlegać weryfikacji.
Wykres 1. Globalna wartość rynku gier (mld USD)
Źródło: 2019 Global Games Market, Newzoo: https//newzoo.com/key-numbers
</Text>
	</Page>
	<Page Number="5">
		<Text>Wartość rynku gier mobilnych w 2019 roku wzrosła do 68,2 mld USD (łącznie tablety i smartfony), jak podaje
Newzoo. Stanowi to 46% światowego rynku gier. Większość przychodów w segmencie gier mobilnych
pochodzić będzie z rynków wschodzących, gdzie jest łatwy dostęp do tanich smartfonów i Internetu
mobilnego. Wartość segmentu rynku gier konsolowych osiągnęła natomiast 45,3 mld USD i stanowi 30%
rynku. Na końcu znalazły się gry PC, ich wartość wynosi 35,3 mld USC co stanowi 23% światowego rynku
gier.
Analizując strukturę przychodów po regionach, można zaobserwować, że w 2019 r. podobnie jak w 2018 r.
największy udział stanowi rejon Azji i Pacyfiku, tj. około 48% globalnego rynku gier, następnie Ameryka
Północna 26%. Podobny udział, na poziomie 22% w globalnym rynku gier, ma region złożony z Europy, Afryki
i Bliskiego Wschodu. Ameryka Południowa i Łacińska stanowią niezmiennie od 2017 roku 4% udziału
w globalnym rynku gier.
Mapa 2. Rynek gier wideo w 2019 roku
Źródło: 2019 Global Games Market, Newzoo: https;/newzoo.com/key-numbers
Źródło: Top 100 Countries by Game Revenues, Newzoo: https:/newzoo.com/key-numbers
</Text>
	</Page>
</document>
