<?xml version="1.0" ?>
<document>
	<Page Number="1">
		<Text>W całym 2009 r. Spółka prowadziła działania restrukturyzacyjne wynikające ze zmian w otoczeniu
biznesowym Spółki, w tym zmian na rynkach finansowania dłużnego, a także będące pochodną
fundamentalnej rewizji strategii działalności Grupy, w szczególności w obszarze sprzedaży na rynkach
zagranicznych głównego produktu Spółki — rekombinowanej insuliny ludzkiej.
Działania te skupiały się na czterech kluczowych obszarach:
konsolidacji portfela produktowego ukierunkowanej na przyspieszenie  cfektów
komercjalizacji kluczowego produktu Spółki — rekombinowanej insuliny ludzkiej — oraz
skupienie aktywności badawczo-rozwojowej na produktach o najwyższym potencjale
rynkowym (hormon wzrostu o przedłużonym uwalnianiu),
zakończeniu restrukturyzacji Spółki oraz Grupy zmierzające do ograniczenia kosztów
operacyjnych, zmniejszenia zapotrzebowania na finansowanie zewnętrzne oraz
dostosowania posiadanej infrastruktury do nowych wymogów realizacji strategii na
wybranych rynkach,
skupieniu strategicznych działań Grupy na określonych kluczowych kompetencjach, to jest:
« badaniach i rozwoju nowych produktów biotechnologicznych,
e działaniach w obszarze rejestracji produktów biotechnologicznych na kluczowych
rynkach światowych w celu ich późniejszej komercjalizacji we współpracy
z wiodącymi koncernami farmaceutycznymi działającymi na światowym rynku,
4. znaczącej redukcji zadłużenia oraz zwiększenia stabilności struktury finansowania Grupy.
Efektem tych działań był szereg analiz oraz podjętych na ich podstawie decyzji dotyczących oceny
możliwości kontynuacji niektórych projektów ze względu na ich atrakcyjność komercyjną, dostosowanie
do nowej strategii Spółki i Grupy oraz ryzyka finansowe związane z wymaganym w przyszłości istotnym
zaangażowaniem finansowym ze strony Spółki niezbędnym dla ich kontynuacji.
Kluczowe znaczenie dla podejmowanych decyzji miał również fakt drastycznego zmniejszenia
możliwości pozyskania przez Spółkę finansowania niezbędnego dla kontynuacji realizowanych projektów
rozwojowych i inwestycyjnych. Trwający w ciągu roku 2009 globalny kryzys finansowy wpłynął na
zwiększenie restrykcyjności polityki kredytowej banków. W efekcie, w czasie kiedy wiele projektów
rozwojowych w Grupie wkraczało w decydującą fazę, ich dalsze finansowanie stało się niemożliwe. W
okresie kiedy wiele globalnych instytucji finansowych korzystało ze wsparcia kapitałowego udzielanego
przez rządy państw, firmy takie jak BIOTON S.A., działające globalnie na wielu rynkach i których model
biznesowy tradycyjnie wymagał wysokiego zaangażowania finansowania dłużnego, znalazły się pod
ogromną presją konieczności pilnej spłaty kredytów bankowych — Spółka w ciągu 2009 r. zmniejszyła
poziom zadłużenia bankowego o kwotę ponad 220 mln PLN.
Wypełnienie tak wysokich wymagań kredytodawców w czasie spowolnienia gospodarczego na
wszystkich kluczowych rynkach miało bardzo istotny wpływ na możliwości dalszego finansowania
projektów przez spółki Grupy.
Wskutek powyższego, niemożliwe było zapewnienie wystarczającego poziomu finansowania dłużnego
dla szeregu projektów w krytycznym momencie ich rozwoju. Brak stabilności otoczenia oraz niepewność
na globalnych rynkach finansowych dodatkowo podniosły profil ryzyka realizowanych projektów,
których kontynuacja mogłaby mieć istotny negatywny wpływ na sytuację finansową Grupy obecnie
1 w przyszłości.
W konsekwencji, Zarząd Spółki podjął szereg decyzji dotyczących dalszego zaangażowania w niektóre
projekty. Ich główną przesłanką było ograniczenie ryzyka finansowego, redukcja kosztów operacyjnych
działalności Grupy, skupienie posiadanych zasobów na kluczowych kompetencjach oraz przyspieszenie
finansowego efektu komercjalizacji już posiadanych aktywów na wybranych rynkach.
Na dzień 31.12.2009 r. dokonane zostały odpisy aktualizujące wartości aktywów w jednostkowym
iskonsolidowanym bilansie Spółki. Odpisy aktualizujące zostały dokonane w oparciu o wartość
użytkową poszczególnych aktywów, która jest bieżącą, szacunkową wartością przyszłych przepływów
pieniężnych, których uzyskania oczekuje się z tytułu dalszego użytkowania tych aktywów. Zarząd Spółki
</Text>
	</Page>
	<Page Number="2">
		<Text>jest w trakcie ustalania wartości godziwej pomniejszonej o koszty doprowadzenia do sprzedaży tych
aktywów, stąd wartość dokonanych odpisów aktualizujących może ulec zmianie.
Poniżej przedstawiamy szczegółowe informacje dotyczące aktualizacji wartości aktywów
w jednostkowym i skonsolidowanym bilansie Spółki sporządzonych na dzień 31.12.2009 r.
Akwizycja 100 % akcji BioPartners Holdings AG („BioPartners”) została dokonana w 2007 r. Główną
wartością BioPartners był unikalny portfel produktów biotechnologicznych na różnych etapach rozwoju
1 komercjalizacji, obejmujący m.in. interferon beta, rybawirynę oraz hormony wzrostu, w tym unikalny
hormon wzrostu o przedłużonym działaniu rozwijany przez BioPartners w oparciu o współpracę z LG
Life Sciences. Dla tego ostatniego produktu przygotowywana jest obecnie dokumentacja rejestracyjna
zgodnie z wymogami Europejskiej Agencji ds. Leków („EMA”), której złożenia zaplanowane jest na
koniec 2010 r., zaś sam produkt ma szansę być pierwszym tego typu lekiem na rynku krajów
Członkowskich Unii Europejskiej.
Zarząd Spółki dokonał dokładnej analizy perspektyw rozwoju sprzedaży poszczególnych produktów z
portfela BioPartners uwzględniając w tej analizie możliwości komercjalizacyjne, otoczenie
konkurencyjne na rynku, dostępne środki finansowe dla dalszego finansowania prac rozwojowych i
komercjalizacyjnych oraz spodziewane marże na sprzedaży w/w produktów. Zaprezentowane poniżej
wyniki dokonanych analiz w istotnym zakresie wpływają na wartość poszczególnych aktywów w bilansie
BioPartners.
W styczniu 2010 r. BioPartners otrzymała pozytywną opinię Komisji ds. Produktów Leczniczych
Stosowanych u Ludzi („CHMP”) dotyczącą możliwości rejestracji produktu przez EMA. Uzyskanie
pozwolenia na dopuszczenie do obrotu produktu Ravanex na rynkach UE spodziewane jest w połowie
2010 r.
14.02.2009 r. BioPartners podpisała umowę licencyjną i dystrybucyjną leku „Ravanex” z Genefar B.V.,
spółką z Grupy Polpharma S.A. Biorąc pod uwagę koszty komercjalizacji produktu oraz możliwe do
uzyskania marże ze sprzedaży tego produktu, Zarząd Spółki dokonał weryfikacji wyceny wartości licencji
na wytwarzanie i sprzedaż „Ravanex” w oparciu o metodę przyszłych zdyskontowanych strumieni
pieniężnych. Wyniki tej analizy skłoniły Zarząd Spółki do dokonania aktualizacji wartości wykazanej w
bilansie BioPartners o kwotę 29,0 mln PLN.
 
Hormon wzrostu o zwykłym uwalnianiu („Valtropin”)
 
Biorąc pod uwagę dotychczasowe ograniczone efekty pozyskania partnera dla komercjalizacj
„Valtropin” w krajach Unii Europejskiej, Zarząd Spółki przyjmuje konserwatywne stanowisko co dx
dalszych możliwości komercjalizacji produktu. Nie zarzucając wysiłków związanych z pozyskanien
partnera do dystrybucji hormonu wzrostu o zwykłym uwalnianiu na terenie UE, podjęto decyzję «
minimalizacji dalszych nakładów na produkt i koncentracji na dokończeniu rejestracji i komercjalizacj
hormonu wzrostu o przedłużonym uwalnianiu, ze względu na jego istotne przewagi konkurencyjne nac
dotychczas zarejestrowanymi tego typu produktami na rynku.
Zarząd Spółki uznał, iż jeżeli do połowy 2010 r. nie zostanie podpisana żadna umowa dotycząca
komercjalizacji produktu, to nie będą podejmowane dalsze prace w celu re-rejestracji „Valtropin” w
EMA, po wygaśnięciu ważności obecnego pozwolenia na dopuszczenie do obrotu, co nastąpi w czerwcu
2010 r.
Biorąc pod uwagę wysokie ryzyko nie uzyskania możliwości komercjalizacji produktu przed tą datą,
Zarząd Spójki podjął decyzję o dokonaniu pełnego odpisu z tytułu utraty wartości bilansowej licencji
„Valtropin” na kwotę 93,9 mln PLN.
W lutym 2009 r. BioPartners otrzymała negatywną decyzję CHMP w zakresie dopuszczenia do obrotu na
terytorium Unii Europejskiej produktu „Biferonex”. Raport z oceny zawierający uwagi ekspertów
oceniających, został upubliczniony przez EMA w sierpniu 2009. Po uzyskaniu pełnego raportu ekspertów
EMA BioPartners w dalszym ciągu prowadziła prace nad:
 
e _ możliwością rozpoczęcia procedury ponownej oceny dokumentacji rejestracyjnej w EMA,
e możliwości rejestracji i komercjalizacji produktu na innych rynkach.
 
    
 
</Text>
	</Page>
	<Page Number="3">
		<Text>Przeprowadzone przez BioPartners do końca 2009 r. analizy dotyczące ponownego rozpoczęcia
procedury oceny dokumentacji rejestracyjnej wskazały na konieczność ponownego przeprowadzenia
badań klinicznych III fazy. Biorąc pod uwagę poziom niezbędnych inwestycji oraz ryzyka związane z
kontynuacje projektu, zdecydowano o nie kontynuowaniu aktywności zmierzających do rejestracji
produktu „Biferonex”” w EMA.
BioPartners kontynuują działania zmierzające do oceny możliwości uzyskania rejestracji na innych
rynkach, w szczególności Rosji oraz krajów WNP. Oczekiwane na początku II kwartału 2010 r. wyniki
rozmów na wybranych rynkach pozwolą dokonać przez BioPartners ostatecznej oceny potencjału
komercyjnego leku „Biferonex”.
Biorąc pod uwagę fakt, iż produkt nic został zarejestrowany w Unii Europejskiej i wobec braku
możliwości zapewnienia odpowiedniego finansowania dla kontynuacji prac rejestracyjnych, zaistniały
przesłanki do dokonania odpisu na utratę wartości licencji na wytwarzanie i sprzedaż „Biferonex”
spowodowaną brakiem możliwości komercjalizacji na części rynków, gdzie pierwotnie produkt miał być
sprzedawany. Stąd dokonano odpisu wartości bilansowej do wartości użytkowej licencji oszacowanej w
oparciu o metodę zdyskontowanych możliwych do uzyskania przyszłych strumieni pieniężnych w kwocie
67,0 mln PLN.
BioPartners kontynuuje prace rozwojowe nad hormonem wzrostu o przedłużonym uwalnianiu w
kooperacji z firmą LG Life Sciences. Biorąc pod uwagę innowacyjność formy SR na rynku hormonu
wzrostu w skali globalnej, a co za tym idzie jego wartość komercyjną, produkt ten jest strategicznym
priorytetem rozwoju portfela BioPartners.
Dotychczasowe aktywności rozwojowe „Valtropin SR” są kontynuowane zgodnie z harmonogramem.
Nie wystąpiły żadne istotne zagrożenia mogące mieć wpływ na zmianę oceny ryzyk oraz perspektyw
projektu rozwoju „Valtropin SR”, a co za tym idzie nie zaistniały żadne przesłanki do zmiany wyceny
wartości użytkowej licencji na produkt ujętej w bilansie na dzień 31.12.2009 r.
Jednocześnie Spółka oraz BioPartners prowadzą rozmowy w sprawie komercjalizacji hormonu wzrostu
o przedłużonym działaniu z podmiotami międzynarodowymi mającymi ugruntowaną pozycję na rynku
leków endokrynologicznych
Kluczowym elementem strategii objęcia kontroli nad SciGen Ltd („SciGen”) - spółki z siedzibą w
Singapurze i notowanej na giełdzie papierów wartościowych w Australii - było uzyskanie dostępu do
praw dystrybucyjnych insuliny (wytwarzanej w oparciu o tę samą licencję technologiczną jaką posiada
Spółka) na rynkach Azji i Pacyfiku (w szczególności Chin oraz Indii) mających dla Spółki znaczenie
strategiczne i stwarzających możliwość istotnego zwiększenia sprzedaży kluczowego produktu jakim jest
rekombinowana insulina ludzka.
Strategia ta zaczyna przynosić bardzo wyraźne efekty, czego dowodem jest podpisanie przez Spółkę ora:
SciGen wyłącznej umowy dystrybucyjnej z Bayer Healthcare oraz przewidywane rozpoczęcie sprzedaż;
produktu na rynku chińskim na przełomie III i IV kwartału 2010 r. Spodziewane łączne przychody Spółk
z realizacji umowy - w oparciu o zakładane przez Bayer Healthcare wolumeny sprzedaży - wyniosą ox
1,5 do 2 mld USD. Jednocześnie Bayer Healthcare jest zobowiązany do zapłaty 31 mln EUR z tytuh
udzielenia przez Spółkę wyłącznej licencji i praw do komercjalizacji insuliny Spółki w Chinach.
Wraz z objęciem kontroli nad SciGen, Spółka przejęła szereg projektów co do których bezpośrednio po
objęciu kontroli podjęto decyzję o kontynuacji bazując na analizach i planach strategicznych
przedstawionych przez ówczesny Zarząd i personel wykonawczy SciGen. Biorąc pod uwagę fakt, iż część
z tych projektów przestaje mieć istotne znaczenie w kontekście nowej strategii Spółki i Grupy, jak
również fakt, iż SciGen nie zdołał zbudować kompetencji niezbędnych dla wdrożenia tych projektów z
sukcesem, podjęto decyzję o zakończeniu części z nich. Nie bcz znaczenia dla tych decyzji pozostaje
konieczność zminimalizowania ryzyka finansowego związanego z kontynuacją tych projektów oraz
konieczność redukcji kosztów bieżących oraz zapotrzebowania na finansowanie zewnętrzne Grupy
Kapitałowej SciGen.
Zarząd Spółki dokonał analizy strategicznych możliwości komercjalizacji posiadanej technologii
produkcji formy gotowej GCSF. Biorąc pod uwagę kluczowe kryteria decydujące o obecnym potencjale
rynkowym produktu, zdecydowano o zaniechaniu aktywnych działań zmierzających do jego
</Text>
	</Page>
	<Page Number="4">
		<Text>komercjalizacji. Kluczowym kryterium w tym przypadku jest konieczność uniknięcia dalszego
inwestowania w produkt w celu rozwoju technologii formy o przedłużonym uwalnianiu, która to forma
jest obecnie dominująca na światowym rynku GCSF. W chwili obecnej z punktu widzenia konieczności
skupienia zasobów firmy na optymalizacji biznesu insulinowego, przeznaczenie znacznych środków
finansowych na rozwój tego typu technologii GCSF uznany został za niemożliwy przy obecnym braku
możliwości finansowania tego projektu przez SciGen. Stąd podjęto decyzję o dokonaniu jednorazowego
odpisu związanego z nie kontynuowaniem projektu GCSF w całkowitej kwocie wartości bilansowej
licencji GCSF w księgach SciGen w kwocie 5,8 mln PLN.
Opracowana przez izraelską spółkę-córkę SciGen szczepionka jest pierwszą na świecie szczepionką
przeciw wirusowemu zapaleniu wątroby typu B tzw. II generacji. Charakteryzuje się wysokim
współczynnikiem immunizacji tzn. jest produktem skutecznym w uodpornianiu pacjentów odpornych na
działania innych dostępnych na rynku szczepionek przeciw wirusowemu zapalaniu wątroby typu B.
W chwili obecnej, SciGen prowadzi zaawansowane rozmowy z potencjalnym partnerem na temat
podpisania umów sprzedaży udziałów w SciGen Izrael wraz z licencją na dystrybucje na HBV na
świecie, Zarząd Bioton oraz SciGen dostrzega ryzyko uzyskania znacznie niższej ceny sprzedaży niż
pierwotnie szacowano. Stąd w oparciu o szacowaną cenę sprzedaży dokonano odpisu aktualizacyjnego
wartości bilansowej licencji HBV w kwocie 27,7 mln PLN. Bezpośrednim efektem mniejszego niż
zakładano potencjału komercyjnego szczepionki HBV jest aktualizacja wartości bilansowej aktywów
trwałych w fabryce SciGen w Izraelu, która zajmuje się wytwarzaniem szczepionki (substancja i forma
gotowa). Wysokość odpisu aktualizacyjnego tych aktywów oszacowano w oparciu o proporcjonalną
alokację szacowanej ceny sprzedaży udziałów w SciGen Izrael z dotychczasową wartością bilansową
aktywów, czego efektem jest odpis aktualizacyjny w kwocie 59,6 mln PLN.
Celem strategicznym BIOTON S.A. przy nabyciu spółek z Grupy Marvel, w tym MJ Biopharm Pvt Ltd
oraz Medipolis GMP Oy i utworzeniu joint-venture MJ BIOTON Life Sciences Ltd („MJ Bioton”), było
uzyskanie praw do rozwoju technologii oraz komercjalizacji rekombinowanej insuliny ludzkiej na
rynkach Europy Zachodniej oraz dostęp do nowych szczepów długo - oraz krótko działającego analogu
insuliny, a także nowego szczepu insuliny ludzkiej, który umożliwiałby sprzedaż insuliny na nowych
rynkach geograficznych jak np. USA oraz Japonia, niedostępnych dla Spółki na dzień akwizycji spółek
Grupy Marvel.
Spółka dokonała weryfikacji stanu zaawansowania prac rozwojowych związanych z przygotowaniem
dokumentacji rejestracyjnej do EMA dla długo działającego analogu insuliny ludzkiej będą w posiadaniu
MJ Bioton. W efekcie przeprowadzonego przeglądu dokumentacji prac badawczo-rozwojowych grupa
ekspertów wewnętrznych sformułowała rekomendację wstrzymania projektu w związku z niskim
prawdopodobieństwem szans jego finalizacji.
Biorąc pod uwagę powyższe oraz fakt, iż Spółka równolegle pracuje nad rozwojem długo działającego
analogu insuliny we współpracy z Instytutem Biotechnologii i Antybiotyków, Zarząd Spółki podjął
decyzję o wstrzymaniu projektu analogu długo działającego w MJ Bioton w celu optymalizacji alokacji
środków finansowych w obszarze działalności badawczo-rozwojowej. W związku z tym dokonano odpisu
aktualizacyjnego długo działającego analogu insuliny w pełnej wartości bilansowej licencji w kwocie
58,0 mln PLN.
MJ Bioton planuje kontynuację projektu rozwoju krótko działającego analogu insuliny w celu wdrożenia
technologii produkcji oraz komercjalizacji produktu na kluczowych rynkach, jak również planuje
zakończenie działań związanych z rejestracją rekombinowanej insuliny ludzkiej (w oparciu o substancję
produkowaną przez Diosynth i formy gotowe insuliny wytwarzane kontraktowo przez Spółkę) będącej w
posiadaniu MJ Bioton w EMA. Prowadzone przez MJ Bioton prace nad rejestracją insuliny
produkowanej z substancji Diosynth są zaawansowane.
Jednocześnie podjęto decyzję o zaniechaniu działań zmierzających do rozwoju i komercjalizacji szczepu
insuliny ludzkiej nabytej przez M] Bioton, który nabyty został przez MJ Bioton w ramach transakcji ze
spółkami Grupy Marvel w pakiecie ze szczepami analogów insuliny długo i krótko działającej. Wobec
braku możliwości dalszego finansowania przez MJ Bioton prac rozwojowych nad tym szczepem insuliny
klasycznej oraz koncentracji na rozwoju biznesu insulinowego na bazie obecnie produkowanej insuliny,
podjęto dokonano odpisu aktualizacyjnego licencji na pełną wartość szczepu klasycznej insuliny ludzkiej
w kwocie 17,4 mln PLN.
</Text>
	</Page>
	<Page Number="5">
		<Text>Decyzja o akwizycji Pharmatex Italia S.r.l („Pharmatex”) oraz Fisiopharma S.r.l. („Fisiopharma”)
została podjęta ze względu szeroki portfel produktów farmaceutycznych, w szczególności antybiotyków,
posiadanych przez obie te spółki. Sprzedaż tych produktów BIOTON S.A. zamierzał rozwijać w Polsce
(w oparciu o własne struktury sprzedażowe w obszarze antybiotyków) oraz na rynkach eksportowych, w
szczególności krajów Wspólnoty Niepodległych Państw oraz Azji.
Zważywszy na podjętą przez Zarząd Spółki decyzję o sprzedaży aktywów związanych z całym
segmentem antybiotykowym Grupy oraz podpisaniem listu intencyjnego z Polpharma S.A. w listopadzie
2009 r. w sprawie nabycia tych aktywów, Zarząd Spółki podjął decyzję o dokonaniu odpisu
aktualizującego wartość posiadanych udziałów w Pharmatex i Fisiopharma w kwocie 39,9 mln PLN.
Aktualizacja wartości tych aktywów wynika z faktu, iż wobec zmiany strategii Grupy w segmencie
antybiotykowym, uzyskanie pierwotnie zakładanych synergii w obszarze sprzedaży i marketingu będzie
niemożliwe, co negatywnie wpłynie na przyszłe wielkości sprzedaży produktów Fisopharma i Pharmatex.
W 2006 r. Spółka nabyła pośrednio (poprzez nabycie 100 % udziałów Germonta Holdings Ltd oraz
Mindar Holdings Ltd) 29,29 % akcji w kapitale spółki Indar ZAO z siedzibą na Ukrainie („Indar”). Indar
jest liderem sprzedaży insuliny na rynku ukraińskim z ugruntowaną historycznie silną pozycją,
kontrolując ponad 50 % udziału w rynku insuliny. Na skutek niezgodnych z prawem praktyk Zarządu
Indar, Spółka od dnia nabycia udziałów została pozbawiona faktycznego wpływu na działalność
operacyjną Indar. Ponadto Zarząd Spółki od momentu nabycia akcji Indar nie posiada jakichkolwiek
informacji dotyczących wyników finansowych, sytuacji majątkowej oraz zamierzeń biznesowych tej
firmy.
Wskutek powyższego Spółka podjęła szereg wysiłków zmierzających do zmiany tego stanu rzeczy w cel
umożliwienia uzyskania wpływu na działalność operacyjną Indar nad tą firmą w  zakresić
proporcjonalnym do wysokości posiadanych w niej udziałów.
Działania te podejmowane były zarówno poprzez korespondencję z odpowiednimi urzędami na Ukrainie,
a także przy pomocy polskich służb dyplomatycznych oraz międzyrządowej polsko-ukraińskiej komisji
gospodarczej.
Spółka zamierza w dalszym ciągu kontynuować wysiłki i podejmować działania w celu ostatecznego
wyjaśnienia realnych możliwości uzyskania należnego wpływu na operacyjne zarządzanie Indar. Zarząd
Spółki ocenia, iż ostateczne wyjaśnienie sytuacji Indar nie nastąpi w trakcie roku 2010. W związku
Z powyższym, w oparciu o posiadaną wiedzę, Zarząd Spółki podjął decyzję o dokonywaniu odpisów
aktualizacyjnych wartości posiadanych udziałów w Indar w kwocie 50,2 mln zł, na poziomie
jednostkowym, a na poziomie skonsolidowanym odpis ten wyniósł 28,5 mln zł.
Po dokonaniu wszystkich zaprezentowanych powyżej analiz otoczenia biznesowego oraz ograniczonych
możliwości dalszego finansowania przez Spółkę opisanych powyżej projektów, oraz po przeprowadzeniu
stosownych analiz utraty wartości wykazywanych aktywów, Zarząd Spółki podjął decyzję o aktualizacji
wartości niektórych aktywów w jednostkowym i skonsolidowanym sprawozdaniu finansowym Spółki
sporządzonych za IV kwartał i za cały 2009 r. Łączna wysokość odpisów aktualizacyjnych, które zostały
odzwierciedlone w publikowanym przez Spółkę sprawozdaniu finansowym za 2009 r. jest na poziomie,
odpowiednio 482,3 mln PLN w sprawozdaniu skonsolidowanym oraz 303,0 mln PLN w sprawozdaniu
jednostkowym.
20.1. Czynniki istotne dla rozwoju Spółki i Grupy
Asortyment produktów Grupy obejmuje m.in. rekombinowaną insulinę ludzką, jak również inne produkty
farmaceutyczne, w tym biotechnologiczne. Konkurencja na rynku produktów biotechnologicznych jest
dużo mniejsza niż na rynkach innych produktów farmaceutycznych z powodu dużo mniejszej liczby
</Text>
	</Page>
</document>
