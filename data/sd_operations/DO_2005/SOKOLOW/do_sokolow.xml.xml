<?xml version="1.0" ?>
<document>
	<Page Number="1">
		<Text> 
Zdarzenia istotnie wpływające na działalność Grupy w okresie sprawozdawczym
 
1. Zdarzenia istotnie wpływające na działalność Grupy _w okresie sprawozdawczym.
 
Zadania postawione przed Grupą w 2004r. wypadło realizować w niełatwym otoczeniu
ekonomicznym. W pierwszych dwóch kwartałach gospodarka kraju rozwijała się szybciej niż
przewidywano, później jednak dość wyraźnie zwolniła. Niekorzystnym zjawiskiem był
wzrost inflacji oraz utrzymujące napięcia na rynku pracy, co istotnie hamowało wzrost popytu
konsumpcyjnego, także na produkty mięsne.
Eksport pozostawał głównym motorem napędzającym koniunkturę, choć w drugiej połowie
roku , na skutek umacniającego się złotego, jego dynamika i rentowność wyraźnie spadła.
Uwzględniając specyfikę przemysłu mięsnego, generalnie pozytywne oddziaływanie
czynników makroekonomicznych było poważnie osłabione silnym wzrostem cen zarówno
wieprzowiny, jak i surowca wołowego. Znacznie utrudniało to realizację zaplanowanych
marż i wyników finansowych.
W okresie sprawozdawczym Grupa Sokołów S.A. z powodzeniem realizowała wytyczone
cele. Postępował proces pogłębiania specjalizacji produkcji w zakładach należących do
Grupy. Na jego tempo wpływała sytuacja na rynku mięsnym oraz ciągle odczuwalne
oddziaływanie tzw. szarej strefy. Dynamicznie rozwijał się program hodowli zarodowej i
produkcji trzody umownie nazwany „Razem w przyszłość” Pokrywa on już przeszło 31%
zapotrzebowania Grupy na surowiec wieprzowy. Optymalizacji uległ system logistyki i
dystrybucji oferowanych przez Grupę produktów. Wspomniane działania przyniosły
wymierne korzyści finansowe.
Należy podkreślić, iż osiągnięty przez Grupę Sokołów wzrost sprzedaży (zarówno
wartościowy, jak i ilościowy) uzyskany został pomimo odnotowanego w 2004r. spadku
spożycia mięsa o 2 kg/per capita. Oznacza to dalsze umocnienie udziału i pozycji Grupy na
rynku krajowym.
Ważne decyzje podjęło WZA podmiotu dominującego tj. Sokołów S.A., które odbyło się 25
maja 2004r. Po udzieleniu pokwitowania Radzie Nadzorczej oraz Zarządowi za działalność
w 2003r., WZA dokonało wyboru nowej Rady Nadzorczej w składzie poszerzonym do 8
osób. Ze względu na stan zdrowia ze stanowiska przewodniczącego Rady ustąpił Dominik
Jastrzębski, któremu w uznaniu zasług dla rozwoju Spółki przyznano tytuł Honorowego
Przewodniczącego Rady. Nowym przewodniczącym został Torbjórn Sandberg. W skład Rady
wybrano ponadto następujące osoby: Simo Palokangas (wiceprzewodniczący), Dieter
Wehowski (wiceprzewodniczący), Matti Perkonoja, UIf Ulrich Brasen, Krzysztof Szwarc,
Lars Pettersson oraz Sóren Kvantena. Zarząd Spółki pozostał w niezmienionym składzie.
Inną ważną decyzją podjętą w maju 2004r., mającą wpływ na funkcjonowanie Grupy było
powierzenie firmie zależnej „Sokołów-Service” Sp. z.0.0. z siedzibą w Sokołowie Podlaskim
(100% udziałów posiada Sokołów S.A.) działalności w zakresie wykonywania kompleksowej
obsługi technicznej zakładów Grupy świadczonej dotychczas przez Centrum Obsługi
Technicznej „Technoprojekt” Sp. z o.o.
W okresie sprawozdawczym zaszły bardzo istotne zmiany w strukturze akcjonariatu
podmiotu dominującego. W sierpniu 2004r. znaczny pakiet akcji (22.587.797) nabył znany na
europejskim i światowym rynku mięsnym, duński koncern Danish Crown AmbA, stając się
</Text>
	</Page>
	<Page Number="2">
		<Text>strategicznym inwestorem Spółki (22,54% głosów na WZA). Jednocześnie swój pakiet (do
30,10%) zwiększył dotychczasowy strategiczny udziałowiec, fiński koncem HK Ruokatalo
Oyj. Obydwaj akcjonariusze powołali Spółkę Saturn Nordic Holding AB (z udziałami 50%
każdy) z siedzibą w Hasings Backa (Szwecja), poprzez który zaczęli sprawować wspólną
kontrolę nad Grupą. W związku z przekroczeniem przez Saturn Nordic Holding AB progu
50% ogólnej liczby głosów na WZA, w dniu 18 września 2004r. ogłoszono wezwanie do
zapisywania się na sprzedaż 47 448 903 akcji Sokołów S.A.
Kolejne decyzje będące konsekwencją zmian w akcjonariacie podmiotu dominującego
podjęto na posiedzeniu Rady Nadzorczej w dniu 24 sierpnia 2004r. Wówczas rezygnacje
złożyli dwaj dotychczasowi członkowie Rady: Lars Pettersson oraz Sóren Kvantena. W ich
miejsce, zgodnie z postanowieniami statutu Sokołów S.A., powołani zostali: Kjeld
Johannesen (prezes Danish Crown) oraz Svend Erik Sorensen (wiceprezes Danish Crown ds.
strategicznych i korporacyjnych). Powołania te zostały zatwierdzone przez Nadzwyczajne
WZA Spółki w dniu 9 grudnia 2004r.
W odpowiedzi na ogłoszone wezwanie dokonano szeregu dalszych transakcji zakupu akcji
„Sokołów” SA przez Saturn Nordic Holding AB (przedstawiono je szczegółowo w raporcie
za IV kwartał 2004r.). Na dzień 31 grudnia 2004r. pakiet posiadany przez Saturn Nordic
Holding AB wynosi 72.959.234 akcji, stanowiących ok. 72,82% ogólnej liczby głosów na
WZA „Sokołów” S.A.
W związku z kolejnymi zmianami w strukturze właścicielskiej Spółki na Nadzwyczajnym
WZA w dniu 9 grudnia 2005r. przyjęto uchwały zmieniające skład Rady Nadzorczej. Z jej
składu odwołano następujące osoby: Torbjórn Sandberg, Krzysztof Szwarc i Ulf Brasen. W
ich miejsce powołano: Nielsa Mikkelsena, Stefana Widomskiego i Larsa Danella. Na
posiedzeniu Rady Nadzorczej bezpośrednio po zakończeniu obrad WZA dokonano wyboru
nowego przewodniczącego i wiceprzewodniczących. Przewodniczącym Rady został Lars
Danell, zaś wiceprzewodniczącymi: Kjeld Johannesen i Simo Palokangas.
W pierwszych miesiącach 2005r. Saturn Nordic Holding AB dokonał dalszych transakcji
zakupu akcji Spółki i obecnie posiada bezpośrednio 81.071.904 akcji Sokołów S.A.,
zapewniających ok. 80,38% ogólnej liczby głosów na WZA.
2. Charakterystyka struktury aktywów i pasywów skonsolidowanego bilansu w tym z
punktu widzenia płynności grupy kapitałowej.
 
</Text>
	</Page>
</document>
