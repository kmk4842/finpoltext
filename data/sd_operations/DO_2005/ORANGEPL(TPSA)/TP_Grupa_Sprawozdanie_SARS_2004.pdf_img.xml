<?xml version="1.0" ?>
<document>
	<Page Number="1">
		<Text>Podstawowym źródłem przychodów Grupy jest sprzedaż usług telefonii stacjonarnej. W 2004 roku stanowiły
one 55,5% przychodów ze sprzedaży zrealizowanych przez Grupę. W porównaniu z 2003 rokiem Grupa
odnotowała spadek przychodów ze sprzedaży usług telefonii stacjonarnej przy jednoczesnym dynamicznym
wzroście wartości przychodów z tytułu sprzedaży usług telefonii komórkowej, przychodów z tytułu rozliczeń z
innymi operatorami oraz przychodów ze sprzedaży usług przesyłu danych, przede wszystkim przychody ze
sprzedaży usług szerokopasmowego dostępu do Internetu.
Zysk brutto na sprzedaży w omawianym okresie wyniósł 8.632.947 tys. zł i był o 228.840 tys. zł wyższy w
odniesieniu do danych za 2003 rok. Koszty operacyjne wyniosły w 2004 roku 14.349.560 tys. zł. Zysk na
sprzedaży Grupy Kapitałowej w 2004 roku wyniósł 4.213.996 tys. zł i był o 3,7% wyższy w porównaniu do
danych za roku ubiegły.
Pozostałe koszty operacyjne netto w 2004 roku wyniosły 487.318 tys. zł i były niższe o 279.091 tys. zł w relacji
do danych porównawczych. Główne pozycje zaksięgowane w 2004 roku w ciężar pozostałych kosztów
operacyjnych stanowią utworzone odpisy aktualizujące należności, odpisy z tytułu trwałej utraty wartości
rzeczowych aktywów trwałych i wartości niematerialnych i prawnych w Grupie TP oraz zawiązanie rezerwy w
związku z planowaną restrukturyzacją zatrudnienia.
W rezultacie zysk na działalności operacyjnej Grupy w 2004 roku wyniósł 3.726.678 tys. zł i był o 13,1%
wyższy w odniesieniu do danych za roku ubiegły.
Wskaźnik EBITDA wyniósł w 2004 roku 7.981.115 tys. zł i był wyższy od danych porównywalnych o 467.329
tys. zł. Rentowność EBITDA (liczona jako wskaźnik EBITDA do przychodów ze sprzedaży) wyniosła w
omawianym okresie 43,0%.
Koszty finansowe netto w omawianym okresie wyniosły 522.137 tys. zł i były o 1.160.357 tys. zł niższe od
danych za 2003 rok. Główną przyczyną spadku ich wartości były dodatnie różnice kursowe osiągnięte w 2004
roku w wysokości 443.360 tys. zł (w porównaniu do ujemnych różnic kursowych osiągniętych w 2003 roku
w wysokości 642.211 tys. zł), spadek przychodów netto z tytułu instrumentów pochodnych w wysokości
186.296 tys. zł, zmniejszenie kosztów finansowych netto z tytułu odsetek o 57.185 tys. zł oraz zwiększenie
zysku ze zbycia inwestycji o 126.816 tys. zł.
Po uwzględnieniu obciążeń podatkowych i udziałów mniejszości w wynikach jednostek objętych
Skonsolidowanym Sprawozdaniem Finansowym Grupa TP odnotowała w 2004 roku zysk netto w wysokości
2.324.455 tys. zł, co stanowi wzrost w porównaniu do roku ubiegłego o 153,2%.
W 2004 roku przepływy środków pieniężnych netto z działalności operacyjnej wyniosły 8.465.159 tys. zł i były
wyższe o 569.027 tys. zł w porównaniu do roku ubiegłego. Wyższe wpływy są przede wszystkim efektem
wzrostu zysku operacyjnego Grupy TP oraz korzystnych zmian wartości kapitału obrotowego.
Wydatki środków pieniężnych netto z działalności inwestycyjnej wyniosły w omawianym okresie 2.697.352 tys.
zł. i w porównaniu do 2003 roku zmniejszyły się o 1.097.316 tys. zł.
Spadek przepływów pieniężnych z działalności inwestycyjnej związany był przede wszystkim ze zmniejszeniem
wydatków na nabycie środków trwałych oraz wartości niematerialnych i prawnych o 784.772 tys. zł. Ponadto w
2004 roku Spółka osiągnęła wyższe wpływy z tytułu zbycia aktywów finansowych na kwotę 181.426 tys. zł oraz
wyższe inne wpływy inwestycyjne netto o kwotę 139.000 tys. zł (związane przede wszystkim z płatnościami
kapitału oraz odsetek z tytułu transakcji terminowych).
</Text>
	</Page>
	<Page Number="2">
		<Text>Łączne wydatki pieniężne netto z działalności finansowej w bieżącym roku wyniosły 4.553.680 tys. zł i były o
1.570.391 tys. zł wyższe w stosunku do danych za rok ubiegły. Na wzrost wydatków finansowych w 2004 roku
miały głównie wpływ: wyższe wydatki netto związane ze spłatą kredytów i pożyczek w wysokości 2.108.226
tys. zł, niższe wydatki z tytułu zapłaconych odsetek w wysokości 184.408 tys. zł, wyższe inne wpływy
finansowe netto na kwotę 261.329 tys. zł (związane przede wszystkim z płatnościami kapitału oraz odsetek z
tytułu transakcji terminowych o charakterze zabezpieczającym) oraz niższe wydatki netto związane z wykupem
dłużnych papierów wartościowych na kwotę 113.356 tys. zł.
Dodatkowe informacje na temat transakcji zabezpieczających znajdują się w punkcie 3.6.5 niniejszego
Sprawozdania.
Wg stanu na dzień 31 grudnia 2004 roku, zatrudnienie w Grupie TP wynosiło 36.589 etatów.
W stosunku do końca 2003 roku, stan zatrudnienia w Grupie TP obniżył się o 14,1%.
Ww 2004 roku kontynuowano działania związane z restrukturyzacją zatrudnienia w Grupie TP
rozpoczęte w roku 2002. Proces restrukturyzacji zatrudnienia w Grupie TP, przebiegał głównie w
jednostce dominującej oraz w spółkach wydzielonych ze struktur TP. W 2004 roku odprawy lub/i
odszkodowania w związku z odejściami z TP oraz z spółek wydzielonych w ramach prowadzonego
procesu restrukturyzacji uzyskało
6.655 pracowników w łącznej kwocie 249.885 tys. zł. Odejścia miały miejsce głównie w pierwszej
połowie 2004 roku.
Stan rezerw na restrukturyzację zatrudnienia na dzień 31 grudnia 2004 roku w TP oraz w spółkach
wydzielonych z uwzględnieniem efektu dyskonta wynikającego z zastosowania przepisów ustawy o
rachunkowości oraz decyzji o utworzeniu rezerwy na kontynuację procesu restrukturyzacji
zatrudnienia w 2005 roku wynosił odpowiednio: TP — 148.411 tys. zł, TP Emitel 2.584 tys. zł, Sircom
- 119 tys. zł, TP Edukacja i Wypoczynek — 304 tys. zł, TP Teltech — 1.575 tys.zł , Grupa TP Invest —
175 tys. zł.
W 2004 roku rekrutacja zewnętrzna w Grupie TP wyniosła 3.286 etatów i była niższa o 10 % od poziomu
rekrutacji w całym 2003 roku. Rekrutacja zewnętrzna dotyczyła głównie stanowisk — specjalistycznych,
kierowniczych oraz stanowisk konsultantów w Call — Centre, w większości w TP ( 1.510), PTK Centertel (769),
TP Ditel (525), TP Internet (305).
Koszty wynagrodzeń, ubezpieczeń społecznych oraz pozostałych świadczeń na rzecz pracowników w Grupie
TP w 2004 roku wyniosły 2.646.510 tys. zł i były niższe o 12,9% w stosunku do 2003 roku.
W 2004 roku przychody segmentu telefonii stacjonarnej spadły o 5,6% w stosunku do 2003 roku.
</Text>
	</Page>
	<Page Number="3">
		<Text>Spadek przychodów wynikał ze znaczącego spadku przychodów z ruchu tradycyjnej telefonii głosowej, które w
2004 roku spadły o 15,4%. Jest to spowodowane przyspieszeniem procesu wypierania telefonii stacjonarnej
przez telefonię komórkową, jak również wynikiem dalszej liberalizację rynku telekomunikacyjnego.
Dodatkowym elementem mającym wpływ na poziom przychodów z połączeń głosowych miały obniżki cen na
na połączenia F2M (w listopadzie 2004 roku) oraz na połączenia międzynarodowe (w maju i grudniu 2004 roku)
W wyniku powyższych działań, udział przychodów z połączeń głosowych w strukturze przychodów telefonii
stacjonarnej zmniejszył się z 48,9% w 2003 roku do 43,8% w 2004 roku. Jednocześnie przychody z abonamentu
wzrosły o 4,9% czyli o 191.299 tys. zł i stanowiły 30,1% wartości przychodów z usług telefonii stacjonarnej,
podczas gdy w 2003 roku ich udział wynosił 27,1%.
wprowadzenie nowych innowacyjnych ofert wpłynęło na spowolnienie tempa utraty udziału w rynku. W
segmentach połączeń międzynarodowych i połączeń do sieci komórkowych w czwartym kwartale spadek
udziału w rynku, zarówno w wartościach bezwzględnych jak i procentowych, był niższy niż w poprzednich
kwartałach. Natomiast w segmencie połączeń międzymiastowych, udział w rynku wzrósł w czwartym kwartale
2004 roku o 1,43 punktów procentowych.
Niższy udział w rynku detalicznym powoduje wzrost przychodów z rozliczeń między-operatorskich od
alternatywnych operatorów, które w 2004 roku wyniosły 836.461 tys. zł i wzrosły o 7,0% czyli o 54.830 tys. zł
w porównaniu do 2003 roku. Wynik ten osiągnięto mimo znaczącego spadku przychodów z rozliczeń
międzynarodowych, spowodowanego znaczną obniżką cen (Średnio o 35% w 2003 roku) za zakańczanie
połączenia międzynarodowego oraz ze względu na utratę udziałów rynkowych (z dniem 1 stycznia 2003 roku
inni operatorzy niż TP mogą oferować usługi połączeń międzynarodowych dla innych operatorów krajowych).
Obszarem, który odnotował dynamiczny wzrost w 2004 roku jest segment usług przesyłu danych definiowany
jako przychody z szerokopasmowego i wąskopasmowego dostępu do Internetu, przychody z transmisji danych
oraz przychody z dzierżawy łączy. Segment ten wzrósł o 9,1% czyli o 151.837 tys. zł w porównaniu do 2003
roku, natomiast największą dynamikę w tym segmencie odnotowały usługi oparte na technologii ADSL.
TP odnotowuje rosnące przychody z usług szerokopasmowego dostępu do Internetu, co jest efektem bardzo
dynamicznego przyrostu bazy klienckiej usług ADSL (wzrost z 134 tys. użytkowników na koniec 2003 do 631
tys. na koniec grudnia 2004). Przychody z usług szerokopasmowego dostępu do Internetu były o 270.379 tys. zł
wyższe od przychodów odnotowanych w 2003 roku (wzrost o 93,5%). Przychody z usług dial-up w 2004 roku
wyniosły 405.001 tys. zł i spadły o 26,4% czyli o 145.035 tys. zł.
Jednocześnie obniżeniu ulegają przychody na abonenta z komutowanego dostępu do Internetu. W znaczącej
części spadek ten wynika z dynamicznego rozwoju usług szerokopasmowego dostępu do Internetu i migracji
klientów m.in. do neostrady tp. Niemniej spadek przychodów z dial-up został więcej niż skompensowany przez
wzrost przychodów z szerokopasmowego dostępu do Internetu.
Przychody z usług transmisji danych w 2004 roku wyniosły 468.703 tys. zł i wzrosły o 9,1% w stosunku do
ubiegłego roku a z usług dzierżawy łączy 386.101 tys. zł i spadły o 3,2% względem ubiegłego roku.
Segment usług przesyłu danych stanowił w 2004 roku 13,5% całkowitych przychodów segmentu telefonii
stacjonarnej (w porównaniu do 11,7% w 2003 roku), w przyszłości jego udział znacznie się zwiększy, przez co
wpływ tego segmentu na przychody generowane przez segment telefonii stacjonarnej będzie coraz bardziej
istotny.
Pomimo redukcji kosztów operacyjnych o 4,6% lub 490.551 tys. zł, zysk na działalności operacyjnej segmentu
telefonii stacjonarnej w 2004 roku wyniósł 2.724.204 tys. zł i był niższy o 2,3% czyli o 62.982 tys. zł
w porównaniu z 2003 rokiem.
</Text>
	</Page>
</document>
