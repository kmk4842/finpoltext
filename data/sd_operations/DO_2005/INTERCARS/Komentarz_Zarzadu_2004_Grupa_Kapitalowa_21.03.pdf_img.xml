<?xml version="1.0" ?>
<document>
	<Page Number="1">
		<Text>Grupa Kapitałowa Inter Cars oferuje najszerszy asortyment części samochodowych w
Europie Wschodniej. Posiada w swojej ofercie zarówno części oryginalnych (zgodnie z definicją BER
1400/2001) jak również części o porównywalnej jakości.
Grupa Kapitałowa dysponuje nowoczesnym zapleczem magazynowym, na który składa się
powstały w 2000 roku magazyn centralny w Cząstkowie Mazowieckim koło Warszawy o powierzchni
18.000 m2 (wraz z biurami), 47 filii w Polsce, magazyn regionalny w Poznaniu, magazyn regionalny w
Tychach i spółki zależne na Ukrainie oraz w Czechach.
Struktura Grupy Kapitałowej Inter Cars S.A. wynika ze strategii ekspansji geograficznej
dystrybucji części zamiennych (Inter Cars Ukraina, Inter Cars Ceska Republika) oraz rozwoju
projektów wspomagających podstawową działalność (Eltek Sp. z .o.o., Feber Sp. z o.o.). W
organizacji Grupy Kapitałowej zaszły zmiany polegające na jej rozszerzeniu o Inter Cars Ceska
Republika oraz Feber Sp. z 0.0.
Skonsolidowane Sprawozdanie Finansowe sporządzone zostało po raz pierwszy. Do końca
2003 roku Inter Cars nie sporządzał skonsolidowanego sprawozdania finansowego. Dane
porównywalne, wskazane w Skonsolidowanym Sprawozdaniu Finansowym stanowią dane
jednostkowe Inter Cars S.A.
Na dzień 31 grudnia 2004 roku konsolidacji podlegały sprawozdania Inter Cars S.A., Inter
Cars Ukraina, Inter Cars Ceska Republika, Eltek Sp. z 0.0. oraz Q-Service Sp. z o.o. Konsolidacją nie
zostały objęte sprawozdania ATR International AG z siedzibą w Stuttgarcie (Niemcy).
Szczegółowe informacje na temat działalności Inter Cars S.A. przedstawiono w sprawozdaniu
Zarządu z działalności stanowiącym część raportu finansowego SA-R 2004 podanego do publicznej
wiadomości w dniu 25 marca 2004 roku.
Inter Cars pełni rolę wyspecjalizowanego podmiotu logistycznego, którego zadaniem jest
organizacja i finansowanie przepływu towarów od producentów do lokalnych dystrybutorów,
działających w formie filii, którzy dostarczają towar finalnym odbiorcom (warsztatom, sklepom,
odbiorcom indywidualnym, itp.). Poprzez magazyn centralny zlokalizowany k/Warszawy oraz sieć filii
Spółka dystrybuuje towary pochodzące od około 500 dostawców w większości z krajów Unii
Europejskiej do ponad dwudziestu tysięcy zarejestrowanych odbiorców.
Kanały dystrybucji
Podstawowym terenem działania Inter Cars jest Polska. Łącznie dystrybucja towarów działa
w oparciu o centrum logistyczne, sieć 47 własnych filii w Polsce, magazyny regionalne w
Poznaniu i Tychach oraz zagraniczne spółki zależne. W magazynie centralnym znajdują się
wszystkie grupy produktów, w filiach zaś wyłącznie produkty szybko rotujące, jednakże w takim
zakresie, aby utrzymać odpowiednią do potrzeb lokalnych szerokość asortymentu, jego jakość i
dostępność. Podstawowa struktura kanałów dystrybucji przedstawiona została w poniższej tabeli.
Podstawową tendencją jest wzrost udziału sprzedaży za pośrednictwem filii, która zgodna jest
ze strategią rozwoju kanałów sprzedaży Spółki. Na początku 2003 roku, Spółka posiadała 24 filie. Na
koniec 2004 roku — 43 filie.
</Text>
	</Page>
	<Page Number="2">
		<Text>w Poznaniu (marzec 2004 roku), który jest odpowiedzialny za zaopatrzenie 10 filii głównie
w województwach wielkopolskim, zachodniopomorskim, lubuskim, kujawsko-pomorskim
oraz odbiorców detalicznych w Poznaniu i okolicach;
w Tychach (luty 2005 roku), który jest odpowiedzialny za zaopatrzenie docelowo 9 filii
głównie w województwach śląskim, opolskim i małopolskim, Inter Cars Ceska Republika
oraz odbiorców detalicznych w Katowicach i okolicach.
W 2004 roku zakres prowadzonych projektów został rozszerzony o projekt spedycja, projekt
instalacje gazowe a projekt naczepy został wyodrębniony w formie spółki zależnej FEBER Sp. z
0.0.
Inter Cars posiada 70 % udziałów o łącznej wartości nominalnej 7.200 tys. hrywny w kapitale
zakładowym Inter Cars Ukraina Sp. z o.o. z siedzibą w Chmielnickim (Ukraina).
Grupa Kapitałowa na rynku wschodnim działa przez spółkę prawa ukraińskiego Inter Cars
Ukraina zależną wobec Inter Cars S.A, z siedzibą w Chmielnickim. Inter Cars Ukraina została
zawiązana w kwietniu 2000 roku — działalność rozpoczęła we wrześniu 2000 roku. Zasady
funkcjonowania spółki są takie jak w Inter Cars S.A. Inter Cars Ukraina zajmuje się dystrybucją
części i akcesoriów na rynku Ukraińskim. Asortyment towarów nie różni się od oferowanego przez
Inter Cars S.A. Spółka posiada w swojej ofercie towar markowy, o jakości identycznej z dostarczanym
na pierwszy montaż do produkcji samochodów, jak też znacznie tańszy aczkolwiek dobry jakościowo,
pochodzący od producentów dostarczających swoje produkty wyłącznie na potrzeby rynku wtórnego.
Spółka zaopatruje się w towar przede wszystkim w Inter Cars S.A.
Sprzedaż odbywa się za pośrednictwem trzech głównych kanałów dystrybucji: hurtownicy (60%
obrotu), warsztaty (35% obrotu), klienci detaliczni (5%). W zależności od kanału spółka stosuje różne
terminy płatności. Klienci detaliczni kupują za gotówkę, natomiast klienci hurtowi i warsztaty kupują z
odroczonym terminem płatności wynoszącym średnio od 14 do 21 dni. Spółka posiada około 1.300
aktywnych klientów. Docelowo planowane jest stworzenie sieci dystrybucji podobnej do
funkcjonującej w Polsce, tj. jeden magazyn centralny oraz filie. Obecnie dystrybucja prowadzona jest
za pośrednictwem pięciu filii.
Przychody ze sprzedaży Inter Cars Ukraina pochodzą wyłącznie ze sprzedaży części
zamiennych na rynku Ukraińskim. W 2004 roku Inter Cars Ukraina osiągnęła łączne przychody ze
sprzedaży w wysokości 22.410 tys. zł i zysk netto w wysokości 18 tys. zł.
Inter Cars S.A. posiada 100% udziałów o łącznej wartości nominalnej 200.000 CZK (opłacone
100.000 CZK) w kapitale zakładowym Inter Cars Ceska Republika z siedzibą w Pradze.
Inter Cars Ceska Republika rozpoczęła działalność operacyjną w listopadzie ub.r. Według stanu
na dzień bilansowy dystrybucja odbywa się za pośrednictwem dwóch filii. Obecnie prowadzone są
prace zmierzające do uruchomienia kolejnych filii.
Przychody ze sprzedaży Inter Cars Ceska Republika osiągnęły wartość 38 tys. zł. Strata nettc
-476 tys. zł.
Inter Cars S.A. posiada 2.500 udziałów o łącznej wartości nominalnej 1.250.000 zł w kapitale
zakładowym „Eltek” Sp. z o.o. z siedzibą w Słupsku (100 % kapitału zakładowego).
</Text>
	</Page>
</document>
