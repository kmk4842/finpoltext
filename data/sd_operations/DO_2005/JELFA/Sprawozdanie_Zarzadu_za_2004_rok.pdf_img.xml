<?xml version="1.0" ?>
<document>
	<Page Number="1">
		<Text>Podstawowym przedmiotem działalności Spółki Jelfa SA jest wytwarzanie środków
farmaceutycznych przeznaczonych dla ludzi. Stanowią one 97,9 % struktury przychodów. 0,8 %
stanowią przychody finansowe, a 1,3% — przychody ze sprzedaży towarów i materiałów oraz
pozostałe przychody operacyjne.
Jelfa SA posiada w swoim portfelu produktowym 128 preparatów w różnych formach i dawkach. Są
to głównie: maści, kremy, żele i zawiesiny, ale także tabletki, drażetki, kapsułki i ampułki.
W ujęciu terapeutycznym produkowane preparaty stosowane są głównie w leczeniu: schorzeń
dermatologicznych, układu nerwowego, układu mięśniowo-szkieletowego, nowotworów, a także
układu pokarmowego, układu krążenia, w zaburzeniach hormonalnych i niedoborze witamin.
W styczniu 2005 r., w wyniku wniesienia przez Skarb Państwa na rzecz Agencji Rozwoju Przemysłu
SA aportu w postaci 1.763.287 sztuk akcji Spółki stanowiących 25,93 % jej kapitału zakładowego,
Agencja stała się, łącznie z dotychczas posiadanymi akcjami, właścicielem pakietu 1.775.454 szt.
akcji, stanowiących 26,11 % kapitału zakładowego i głosów na WZA Spółki Jelfa SA.
Skarb Państwa zmniejszył w ten sposób swój udział do 266.325 szt. akcji, stanowiących 3,92 %
kapitału zakładowego Spółki.
W lutym 2005 r. klienci BZ WBK AIB Asset Management SA stali się posiadaczami pakietu
681.773 akcji Spółki Jelfa SA, stanowiącego 10,03 % kapitału zakładowego i głosów na WZA
Spółki.
Spółka nie posiada informacji o zawartych umowach, w wyniku których mogłyby nastąpić zmiany
w proporcjach posiadanych akcji przez dotychczasowych akcjonariuszy.
Zarząd Spółki
z Dw
Sławomir Kryszkowski
Grażyna Baranowicz
Robert Rzemiński
- prezes
- członek
- członek.
</Text>
	</Page>
</document>
