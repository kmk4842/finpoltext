<?xml version="1.0" ?>
<document>
	<Page Number="1">
		<Text>W roku 2004 wartość sprzedanych usług budowlano — montażowych Grupy Budimex
wyniosła 1 978 milionów złotych, co stanowi nieznaczny wzrost w porównaniu do roku
poprzedniego. W tym okresie nie nastąpiły istotne zmiany w zakresie struktury sprzedaży.
Najważniejszym segmentem sprzedaży, podobnie jak w latach poprzednich, jest budownictwo
W ostatnich dwóch latach należy zauważyć stały wzrost udziału segmentu mieszkaniowego w
strukturze sprzedaży. Znaczący udział ma tutaj spółka Unibud, sprzedająca domy modułowe
na rynkach zagranicznych. Coraz większe znaczenie w Grupie odgrywa budowa obiektów
związanych z ochroną środowiska. Możliwość wykorzystania przez inwestorów
dofinansowania inwestycji z funduszy Unii Europejskiej sprzyja dalszemu rozwojowi tej
części rynku.
Zauważalne w drugiej połowie roku symptomy ożywienia w budownictwie znalazł
odzwierciedlenie również w portfelu zamówień Grupy, który wzrósł o 631 milionów złotyci
w porównaniu do końca 2003 roku.
</Text>
	</Page>
	<Page Number="2">
		<Text>Najważniejsze kontrakty zawarte przez spółki Grupy Budimex:
</Text>
	</Page>
	<Page Number="3">
		<Text>Zgodnie ze strategią priorytetowym zadaniem jest zwiększanie wielkości sprzedaży przy
jednoczesnej poprawie rentowności firmy. W dalszym ciągu Budimex będzie aktywnie działał
na rynkach Europy Środkowo-Wschodniej i krajów byłego Związku Radzieckiego. Zadanie
wyznaczone rynkowi niemieckiemu to utrzymanie dotychczasowej pozycji.
Spółki Grupy Budimex w najbliższych latach działać będą we wszystkich ważniejszych
sektorach rynku budowlanego na obszarze całej Polski. Grupa Budimex będzie dążyć do
utrzymania lub zdobycia pozycji lidera w strategicznych segmentach: budownictwie
drogowym i mostowym, budownictwie ogólnym (biurowym, hotelowym, obiektów dla
szkolnictwa wyższego), budownictwie ekologicznym. W innych ważnych lub zyskujących na
znaczeniu segmentach: budownictwie kolejowym, handlowo-usługowym, przemysłowym,
budownictwie obiektów użyteczności publicznej oraz w mieszkaniowym, celem Grupy jest
zdobycie lub utrzymanie pozycji w ścisłej czołówce najlepszych firm.
Z punktu widzenia prowadzenia działalności na rynku niemieckim w roku 2004 nie
zanotowaliśmy widocznych korzyści związanych z wejściem Polski do struktur Unii
Europejskiej. Pewnym ułatwieniem okazało się jedynie zniesienie wiz wjazdowych. Niemcy
nie otworzyły swojego rynku pracy dla nowych członków Unii. Eksport usług budowlanych
odbywa się na dotychczasowych zasadach. W tzw. okresie przejściowym, który może
potrwać nawet 7 lat, obowiązuje podpisana w 1990 roku dwustronna Umowa Międzyrządowa
regulująca sposób zatrudniania polskich pracowników na budowach w Niemczech (poprzez
przydział kontyngentu zatrudnienia dla polskich firm). Odpowiedzialność za przestrzeganie
zapisów Umowy i za rozdział kontyngentu spoczywa na Ministerstwie Gospodarki.
Kontyngent przyznany Polsce w roku 2005 jest dużo niższy niż w latach ubiegłych, gdyż
część robót została wyłączona spod obowiązku limitowego.
Istotnym zagrożeniem dla działalności na rynku niemieckim było wprowadzenie w roku 2004
obligatoryjnych, wyższych o 23 % stawek płacowych dla polskich firm. Podniosło to
znacznie koszty świadczonych usług, a co za tym idzie zdecydowanie ograniczyło krąg
naszych potencjalnych zleceniodawców, dla których cenowo staliśmy się porównywalni z
</Text>
	</Page>
	<Page Number="4">
		<Text>Łączna sprzedaż wszystkich spółek Grupy Budimex na rynku niemieckim wyniosła 180,7
mln PLN i była wyższa o 11,6% od roku ubiegłego, na co wpływ miało rozszerzenie zakresu
tradycyjnych form działania Grupy o realizowane przez spółkę Mostostal Kraków SA
wykonawstwo instalacji wentylacyjnych, sanitarnych i ogrzewania. Przedstawicielstwo tej
firmy jest w pełni zintegrowane ze strukturami Budimex SA i Budimex Dromex SA w
Niemczech.
Jednym z nowych segmentów działalności Grupy na rynku niemieckim jest rekonstrukcja
zabytków prowadzona przez spółkę prawa niemieckiego PKZ-Budimex Sp. z 0.0. Firma ta w
roku 2004 jako generalny wykonawca odremontowała dwa obiekty zabytkowe, dzięki czemu
zdobyła niezbędne referencje i doświadczenia, które zaprocentują w przyszłości. Obszar ten z
uwagi na mniejszą konkurencję firm miejscowych ma duże szanse na to, by stać się
uzupełnieniem dotychczasowej działalności podwykonawczej Grupy Budimex w Niemczech.
Utrzymanie na rynku niemieckim poziomu obrotów w wysokości 37 — 40 mln euro w roku
2005 i latach następnych, w oparciu o wypracowane struktury organizacyjne, wydaje się w
pełni realne i optymalne.
Działalność eksportową na rynku niemieckim prowadzą też inne spółki Grupy. Spośród nich
najważniejsze znaczenie dla przychodów na tym rynku ma sprzedaż domów drewnianych
prowadzona przez spółkę Unibud z Bielska Podlaskiego. Sprzedaż ta w roku 2004 wyniosła
ponad 107 milionów złotych.
Jak już wspomnieliśmy wejście Polski do Unii Europejskiej, poza pewnymi zmianami
formalnymi, z uwagi na dalej stosowane ograniczenia w dostępie do rynku w sektorze
budownictwa, nie spowodowało znacznych zmian w sytuacji i działaniu Grupy. Ewentualne
zmiany w sytuacji rynkowej, także pod kątem wejścia na inne rynki Unii, w tym ze znanymi
partnerami z Niemiec, są uważnie śledzone przez kierownictwo firmy w Niemczech.
W roku 2004 Budimex SA prowadził działania akwizycyjne i realizował kontrakty w krajach
Europy Środkowej: Węgrzech, Czechach, Słowacji oraz na rynkach wschodnich: w Rosji, na
Ukrainie, Litwie, Łotwie, Białorusi i Uzbekistanie. Łączna sprzedaż na tych rynkach w 2004
roku wyniosła 67,6 mln zł (z tego 84% na rynku rosyjskim).
W 2004 roku podpisano 6 nowych kontraktów na łączną kwotę 126,2 mln zł (w tym dwz
kontrakty na budowę terminali odpraw granicznych finansowanych ze środków Uni
Europejskiej w miejscowościach Kozłowicze — Białoruś i Czernyszewskoie —Rosja).
Ponadto podpisano dwa kontrakty na łączną kwotę 33 mln zł, finansowane kredytem
udzielonym w ramach Umowy między Rządem Rzeczpospolitej Polskiej, a Rządem
Republiki Uzbekistan. Realizacja obu kontraktów uzależniona jest jednakże od pozyskania
przez stronę uzbecką środków finansowych w wysokości 15% wartości kontraktów.
Struktura segmentowa realizowanych na tych rynkach kontraktów w roku 2004 przedstawia
się następująco: obiekty handlowo-usługowe 77 %, przemysłowe 10%, pozostałe 13 %.
W 90% realizowanych kontraktów Budimex SA pełnił rolę generalnego wykonawcy.
</Text>
	</Page>
</document>
