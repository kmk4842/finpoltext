<?xml version="1.0" ?>
<document>
	<Page Number="1">
		<Text>Zasady rachunkowości stosowane przez spółkę dominującą oraz spółki objęte konsolidacją
zostały szczegółowo opisane we wprowadzeniu do rocznego sprawozdania finansowego.
Stosowanie powyższych zasad umożliwia rzetelne i prawidłowe ustalenie stanu majątkowego
i finansowego oraz wyniku i rentowności.
Rok 2004 to kolejny okres wyraźnego wzrostu Grupy ComputerLand. Grupa zanotowała w roku
2004 ponad 742 milionów złotych przychodów, co w porównaniu z 582 mln w roku 2003
oznacza wzrost o 27%. To najwyższa sprzedaż ComputerLandu w 14 letniej historii firmy. Warto
podkreślić, że Grupa po raz kolejny powiększyła swoją zyskowność operacyjną z 5,3% w 2003
roku do 6,7% w roku 2004. Zysk operacyjny wyniósł blisko 50 mln, co oznacza wzrost w
stosunku do 2003 roku o 61% (31mln). Zysk netto na poziomie 13,8 mln zł uzyskany w 2004
roku jest wyższy o 61% od ubiegłorocznego zysku (8,5 mln zł), pomimo restrukturyzacji
obligacji zamiennych serii B, co obniżyło wynik netto uzyskany w 2004 roku o blisko 5 mln
złotych.
 
W 2004 roku obok tradycyjnie silnego sektora bankowo-finansowego wyrosły kolejne cztery
sektory z przychodami na poziomie kilkunastu procent sprzedaży Grupy ComputerLand:
telekomunikacyjny, użyteczności publicznej (utilities), publiczny i przemysłowy. Sektor
bankowo-finansowy zanotował sprzedaż na poziomie 272 mln zł., co stanowi blisko 36,6%
przychodów całej Grupy. Taka sprzedaż to wynik realizacji projektów własnych systemów dla
NBP oraz wdrożeń dla największych polskich banków.
Doskonałe wyniki zanotował sektor telekomunikacyjny. Dwukrotny wzrost przychodów tego
sektora (do blisko 110 mln) to wynik współpracy z Telekomunikacją Polską podczas realizacji
projektów: Geomarketing.CL, paszportyzacji oraz wdrożenia systemu finansowo-księgowego.
Zgodnie z zapowiedziami Spółki dynamicznym wzrostem wykazał się sektor użyteczności
publicznej (utilities), który realizował projekty m.in. dla firm: ENEA, GZE, MPEC. Sektor ten
zanotował blisko 100 mln zł przychodów.
Największą dynamiką wzrostu wykazał się sektor publiczny, który wygenerował trzykrotnie
większą sprzedaż niż w roku ubiegłym, osiągając przychody na poziomie 135 mln zł. Tak
</Text>
	</Page>
	<Page Number="2">
		<Text>znaczący wzrost był możliwy m.in. dzięki realizacji kilku projektów finansowanych z funduszy
UE m.in. dla Urzędu Zamówień Publicznych i Ministerstwa Ochrony Środowiska oraz wdrożeń
dla szeregu instytucji administracji publicznej. Znaczący udział w tym sukcesie miała Spółka
zależna ARAM, która wypracowała przychody na poziomie 50 mln zł. Sektor przemysłowy
zanotował sprzedaż na podobnych poziomie, jak w roku ubiegłym przekraczając 15% w
strukturze sprzedaży całej Grupy.
Nowe rynkI
W roku 2004 Grupa ComputerLand aktywnie rozwijała swoje kompetencje na rynku
finansowym. Wzmacniając sektor bankowo-finansowy stworzyła nową ofertę dla instytucji
ubezpieczeniowych, korzystając z doświadczeń Spółki Support, która dołączyła do Grupy
ComputerLand. Oferta została oparta na pakietach oprogramowania wspierających sprzedaż
nowych produktów ubezpieczeniowych (IKE, PPE, ubezpieczenia kapitałowe, ubezpieczenia
zdrowotne) i pakietach usług wspierających procesy biznesowe i zarządzanie informacją (Cross-
Selling). Celem tej oferty jest dostarczenie instytucjom wydajnych, tańszych oraz szybko
implementowalnych rozwiązań informatycznych o najwyższej jakości. Z myślą o poszerzeniu
kompetencji w tej branży, ComputerLand podpisał również umowę partnerską z Alice Software
Service - czołowym niemieckim dostawcą oprogramowania i rozwiązań informatycznych dla
branży ubezpieczeniowej.
W roku 2004 Grupa ComputerLand wyłoniła w swoich strukturach z sektora przemysłowego - z
którego kilka lat temu wydzielono sektor utilities - nowy sektor chemiczny. W jego ofercie
znajdują się rozwiązania dla zakładów wielkiej syntezy chemicznej, rafinerii oraz innych
przedsiębiorstw chemicznych i petrochemicznych. Portfolio produktów zawiera systemy klasy
ERP (SAP, Oracle), aplikacje transportowo-logistystyczne, systemy bezpieczeństwa, dostawy
specjalizowanych urządzeń i oprogramowania z obszaru automatyki produkcji i dystrybucji.
Sektor ten oferuje również rozwiązania do obsługi stacji benzynowych.
Struktura produktowa
W każdym sektorze Grupa ComputerLand oferuje rozwiązania własne oraz renomowanych
koncernów światowych. Rozwiązania własne to odpowiedź na potrzeby Klientów, którzy
wymagają specyficznych branżowych rozwiązań i usług, zgodnych z polskim prawem oraz
praktyką biznesową. W roku 2004 sprzedaż rozwiązań własnych stanowiła aż 61% w strukturze
sprzedaży oprogramowania. Wśród najważniejszych rozwiązań własnych można wskazać:
systemy paszportyzacji, geograficzne systemy informacji przestrzennej, system bilingowy,
dedykowane systemy bankowe, system dla uczelni oraz rozwiązania wspomagające pracę
Narodowego Funduszu Zdrowia.
Jednocześnie ComputerLand wzmacnia swoją pozycję wśród największych partnerów
światowych firm informatycznych. W 2004 roku Spółka została uhonorowana przez korporację
Oracle tytułem Partner of The Year w zakresie aplikacji E-Business Suite. Partner of The Year
2003 w zakresie aplikacji E-Business Suite to w sumie już trzeci tytuł przyznany
ComputerLandowi przez amerykańską korporację w ciągu ostatnich siedmiu lat w uznaniu dla jej
osiągnięć w zakresie sprzedaży i wdrażania rozwiązań Oracle. Spółka w 2004 roku prowadziła
kilka wdrożeń opartych o systemy amerykańskiej korporacji m.in. w NBP, BGŻ, BZ WBK, TP,
Orlen Gaz, Raben Logistic, Gdańskiej Stoczni Remontowej.
Grupa ComputerLand należy również do grona trzech największych partnerów firmy SAP w
Polsce. W roku 2004 Spółka realizowała projekty oparte o aplikacje SAP m.in. w GZE, ENEA,
JW Construction. Spółka rozszerzyła również współpracę z firmą Microsoft w zakresie sprzedaży
</Text>
	</Page>
	<Page Number="3">
		<Text>ITacCoaQawCca TOKU
Kapituła Konkursu Lider Zarządzania Zasobami Ludzkimi już drugi raz z rzędu doceniła wybitne
osiągnięcia ComputerLand SA, we wszystkich obszarach zarządzania kapitałem ludzkim.
Konkurs Lidera Zarządzania Zasobami Ludzkimi poprzez wyróżnianie organizacji i osób, które
odnoszą sukcesy w zarządzaniu zasobami ludzkimi, propaguje wiedzę i najlepsze doświadczenia
w tej dziedzinie. Firmy oceniane są pod kątem spełnienia kryteriów spójnych z określonymi
przez International Personnel Management Associations (IPMA), między innymi:
innowacyjności, rozwoju pracowników, wiązania zarządzania personelem z całościową strategią
firmy, wdrażania zmian, etyki i wartości. ComputerLand został także uznany najlepszą „Firmą
dla Inżyniera” w plebiscycie zorganizowanym przez Stowarzyszenie Studentów BEST. W
głosowaniu wzięli udział studenci wszystkich wydziałów, przedstawiciele firm oraz nauczyciele
akademiccy. Wyniki plebiscytu zostały ogłoszone podczas 11 Targów Pracy Politechniki
Warszawskiej. Te nagrody to dowód uznania dla ComputerLand za realizowaną polityką
personalną, która opiera się na stworzeniu nowym pracownikom warunków, które gwarantują im
maksymalny rozwój zarówno ich zdolności, jak i umiejętności. Pracownicy ComputerLandu
mają między innymi możliwość szerokiego rozwoju zawodowego biorąc udział w
zaawansowanych technologicznie projektach informatycznych a także poprzez rozbudowany
cykl szkoleń specjalistycznych i menedżerskich.
OJITKA Z0UIIA ZaUldIia
W 2004 roku Polski Instytut Dyrektorów przyznał firmie ComputerLand SA tytuł Spółki Godnej
Zaufania, Grand Prix Corporate Governance 2004. Po raz pierwszy Polski Instytut Dyrektorów
przyznał tytuł Spółki Godnej Zaufania tym firmom, które wyróżniają się pod względem
przestrzegania standardów corporate governance, czyli ładu korporacyjnego. ComputerLand
został także nominowany (w grupie 5 firm) przez Gazetę Parkiet do tytułu „Spółka o
najwyższych standardach ładu korporacyjnego w 2004 roku” w corocznym konkursie „Byki i
niedźwiedzie”.
Skonsolidowane sprawozdanie finansowe Grupy Kapitałowej za 2004 rok obejmuje wynik
podmiotu dominującego, dane jednostek zależnych: Web Inn SA, Centrum Informatyk
Energetyki Sp. zo. o., ComputerLand Mielec Sp. zo.o., ComputerLand Serwis Sp. z o. o.
Projekty Bankowe Polsoft Sp. z o.o., ZEC Infoservice Sp. z o. o., Aram Sp. z. o. o., Geomar SA.
Support Sp. zo. o., Global Services Sp. z o. o., Support Data Sp. zo.o. i Centrum Informatyki
Zeto Rodan Sp.zo.o. oraz dane jednostek stowarzyszonych: Dolnośląska Szkołe
Bankowa Sp. z o. o. oraz KPG Sp. zo. o.
Dane jednostek zależnych konsolidowane są metodą konsolidacji pełnej, a dane jednostek
stowarzyszonych wykazywane są w sprawozdaniu finansowym metodą praw własności.
</Text>
	</Page>
</document>
