<?xml version="1.0" ?>
<document>
	<Page Number="1">
		<Text>Polimex-Mostostal S.A. (dalej: „Emitent”, „Spółka”) jest firmą inżynieryjno-budowlaną, aktywną na
rynku od 1945 roku. W okresie sprawozdawczym Emitent, wraz ze spółkami tworzącymi własną Grupę
Kapitałową, kontynuował dotychczasową działalność gospodarczą. Na zasadach generalnego
wykonawstwa oraz w układach konsorcjalnych świadczył usługi inżynieryjno-budowlane dla branży
energetycznej, chemicznej, rafineryjno-petrochemicznej, ochrony środowiska oraz budownictwa
przemysłowego, infrastrukturalnego i ogólnego. Dzięki posiadanemu potencjałowi produkcyjnemu oraz
nowoczesnemu oprzyrządowaniu, Grupa Emitenta zachowała pozycję cenionego producenta i
eksportera konstrukcji oraz wyrobów stalowych, w tym krat pomostowych.
W okresie sprawozdawczym, Emitent świadczył również usługi w zakresie nowoczesnych
zabezpieczeń antykorozyjnych, w szczególności metodą cynkowania ogniowego.
Poza Polską, Grupa Emitenta pozostała aktywna na rynkach zagranicznych, głównie w krajach Unii
Europejskiej, sprzedając tam znaczną część produkowanych wyrobów i konstrukcji stalowych oraz
realizując usługi budowlane i montażowe.
Grupa Kapitałowa Polimex-Mostostal prowadziła działalność gospodarczą w następujących
segmentach operacyjnych: Energetyka, Petrochemia, Produkcja, Przemysł, Budownictwo
Infrastrukturalne oraz Pozostała Działalność.
W segmencie energetyki oferta Grupy obejmowała kompleksowe wykonawstwo obiektów dla
energetyki zawodowej, przemysłowej i komunalnej, a także budowę obiektów towarzyszących, takich
jak instalacji oczyszczania spalin, stacji uzdatniania wody czy też instalacji dostaw paliwa i odbioru
żużla. Grupa świadczyła również usługi remontowe i modernizacyjne oraz serwisowe urządzeń
energetycznych.
W branży petrochemicznej Grupa oferowała generalne wykonawstwo obiektów produkcyjnych dla
zakładów chemicznych i rafineryjnych, wytwórni biopaliw oraz infrastruktury do przesyłu i
magazynowania gazu i paliw płynnych. Dodatkowo realizowała dostawy i montaż specjalistycznych
instalacji produkcyjnych oraz dostarczała wszelkiego typu zbiorniki, rurociągi, piece technologiczne i
tym podobne wyposażenie. Prowadziła również remonty linii technologicznych, w tym bez
zatrzymywania pracy produkcji, co wymaga zachowania szczególnego reżimu wykonawczego.
Do segmentu petrochemia zaliczana jest działalność Emitenta oraz spółek z Grupy Kapitałowej w
zakresie ochrony środowiska obejmująca budowę lub rozbudowę kompletnych oczyszczalni ścieków
oraz zakładów unieszkodliwiania odpadów komunalnych i przemysłowych, m.in. instalacji do
neutralizacji gazów wylotowych w instalacjach przemysłowych.
Produkcja wyróżnia Grupę spośród firm budowlanych. Żaden z konkurentów działających na rynku
polskim nie posiada zakładów produkcyjnych oferujących tak szeroką gamę wyrobów stalowych dla
klientów krajowych i zagranicznych. W obszarze produkcji Grupa specjalizowała się w wytwarzaniu
konstrukcji stalowych dla energetyki, petrochemii, hutnictwa, przemysłu wydobywczego,
telekomunikacji, drogownictwa oraz do budowy hal, centrów handlowych, obiektów sportowych i
użyteczności publicznej. Oferta obejmuje szeroki asortyment konstrukcji nośnych i obudów dla
budownictwa kubaturowego i przemysłowego, elementów mostów, wiaduktów i kładek oraz barier i
ekranów dźwiękochłonnych dla drogownictwa, jak również krat pomostowych, systemów regałowych
oraz elementów szalunków budowlanych. Ponadto Grupa oferowała dostawy rurociągów
ciśnieniowych do transportu mediów płynnych.
W 2014 roku Zarząd Emitenta zdecydował o zaniechaniu działalności w segmencie Produkcja oraz o
sprzedaży zorganizowanej części przedsiębiorstwa w Siedlcach, czyli dawnego Mostostalu Siedlce.
Sprzedaż zorganizowanej części przedsiębiorstwa planowana jest w I — II kwartale 2015 roku.
Ponadto, planowana jest sprzedaż następujących spółek zależnych działających w tym segmencie:
Stalfa Sp. z o.o., ZKM Ukraina, Zakład Usług Technicznych Sp. z o.o. oraz Polimex - Mostostal
Ukraina. Sprzedaż zorganizowanej części przedsiębiorstwa oraz udziałów w spółkach zależnych przez
Emitenta jest wymagana zgodnie z podpisaną w dniu 21 grudnia 2012 roku Umową w Sprawie Zasad
Obsługi Zadłużenia (dalej: „UZOZF”) oraz aneksu nr 6 do Umowy z dnia 30 lipca 2014 roku.
W sektorze przemysł działalność Grupy koncentrowała się na wznoszeniu różnego typu obiektów
kubaturowych. Grupa dysponuje nowoczesnymi technologiami w zakresie produkcji oraz montażu
stalowych konstrukcji kubaturowych, stosowanych przy wznoszeniu biurowców, powierzchni
handlowych, magazynów oraz obiektów sportowych. Grupa realizowała również dostawy wraz z
montażem kubaturowych konstrukcji stalowych na potrzeby przemysłu, energetyki i chemii.
</Text>
	</Page>
	<Page Number="2">
		<Text>Działalność Grupy w zakresie budownictwa infrastrukturalnego, w okresie sprawozdawczym,
obejmowała projektowanie oraz budowę dróg i szlaków kolejowych wraz z pełną infrastrukturą
techniczną, przy czym budowy dróg i autostrad realizował bezpośrednio Polimex-Mostostal, natomiast
roboty kolejowe prowadziła spółka zależna Torpol. Polimex-Mostostal zamroził działalność w
budownictwie drogowym, co oznacza rezygnację z pozyskiwania nowych zleceń w tym sektorze.
Spółka systematycznie wycofuje się także z segmentu ogólnego budownictwa kubaturowego.
Wprowadzenie takiego programu działania, ma zapewnić firmie zyski w perspektywie nadchodzących
lat.
Na wysokim poziome, który wynosi 5,9 mld zł, utrzymuje się wartość portfela podpisanych zamówień
Grupy, przewidzianych do realizacji w ciągu kilku nadchodzących lat.
Od stycznia 2014 roku, Polimex-Mostostal S.A., realizuje w konsorcjum kontrakt na budowę dwóch
nowych bloków energetycznych w Elektrowni Opole. Kontrakt ten jest znaczącym kontraktem Polimex-
Mostostal w strategicznej dla firmy branży energetycznej. To historycznie największa i o kluczowym
znaczeniu dla polskiej energetyki inwestycja w polskim sektorze energetycznym. Jej wartość wynosi
11,5 mld zł brutto, z czego około 42%, czyli 4,83 mld zł, przypada na Polimex-Mostostal.
W ramach kontraktu Polimex-Mostostal S.A. wykona wyspy turbinowe i wybuduje chłodnię kominową
wraz z układem wody chłodzącej. Zrealizuje również instalacje elektryczne włącznie z aparaturą
kontrolno-pomiarową i automatyką. Weźmie także udział w pracach projektowych. Planowane
przekazanie do eksploatacji bloku numer 5 nastąpi w drugiej połowie 2018 r., a bloku numer 6 na
początku 2019 roku.
Polimex-Mostostal (w konsorcjum) realizuje ponadto w elektrowni Kozienice nowy blok o mocy 1075
MW. Zakres obejmuje prace budowlano-montażowe, których łączna wartość wynosi ok. 6,3 mld zł
brutto z czego na Polimex-Mostostal S.A. przypada 42,7%.
Polimex-Mostostal S.A. realizuje tu także prace budowlano-montażowe w ramach kontraktu na
budowę instalacji odsiarczania spalin. Wartość tego zlecenia sięga 78,6 mln zł brutto. W kwietniu br.
Enea Wytwarzanie wybrała natomiast ofertę Polimexu-Mostostalu jako najkorzystniejszą w przetargu
na modernizację kotła bloku nr 10 w Kozienicach. Kontrakt ten, o wartości 15,7 mln zł, został
zrealizowany.
W styczniu br. konsorcja z udziałem Polimexu-Mostostalu wypowiedziały i tym samym zakończyły,
realizację kontraktów drogowych zawartych z Generalną Dyrekcją Dróg Krajowych i Autostrad na
budowę odcinka drogi ekspresowej S69 oraz odcinków autostrad A1 i A4.
6 maja 2014 roku w wyniku prowadzonych z GDDKiA rozmów w tej sprawie, Spółka podpisała z
GDDKIA list intencyjny dotyczący warunków współpracy i wzajemnych rozliczeń. Strony zadeklarowały
w ten sposób zamiar współpracy w zakresie rozliczenia tych kontraktów i polubownego ustalenia
wysokości wzajemnych roszczeń. Szerzej ryzyka związane z zakończeniem kontraktów drogowych
przedstawione zostały w nocie nr 14.1 do skonsolidowanego sprawozdania finansowego.
W 2014 roku Polimex-Mostostal równolegle do realizacji zadań wynikających z podpisanych
kontraktów, kontynuował program restrukturyzacji operacyjnej i majątkowej.
Restrukturyzacja operacyjna realizowana w 2014 roku miała na celu dalsze optymalizowanie struktury
i działalności firmy oraz zwiększenie efektywności i przewagi konkurencyjnej. Scentralizowany został
system zakupów. Wdrożona została realizacja projektu polegającego na przejściu firmy na strukturę
holdingową. Działania te pozwoliły znacząco zredukować koszty funkcjonowania, w tym znacząco
obniżyć koszty ogólnego zarządu.
Dwa segmenty działalności Grupy, petrochemia i energetyka, zostały wyodrębnione organizacyjnie i
przeniesione do spółek prawa handlowego Naftoremont — Naftobudowa Sp. z o.o. i Polimex
Energetyka Sp. z o.o. Naftoremont — Naftobudowa Sp. z o.o. będzie funkcjonowała w sektorze chemii,
nafty, i gazu. W ramach tej działalności realizowane będą m.in. dostawy, montaż oraz rozruch
urządzeń instalacji procesowych, pieców  rafineryjnych, konstrukcji stalowych, zbiorników
magazynowych, rurociągów technologicznych oraz prace konstrukcyjno-montażowe, remonty i
utrzymanie ruchu zakładów różnych branż przemysłowych. Wydzielenie segmentu Petrochemia do
spółki powstałej na bazie spółki deweloperskiej Mostostal-Development Warszawa Sp. z 0.0. ma na
celu powołanie podmiotu, który stanie się preferowanym partnerem inżynieryjno-technologicznych w
strategicznych i rozwojowych obszarach biznesowych podmiotów z sektora chemii, nafty i gazu.
Polimex-Energetyka Sp. z o.o. będzie funkcjonowała w sektorze usług budowlanych, remontowych,
montażowych i serwisowych dla przedsiębiorstw energetycznych. W ramach Polimex-E nergetyka,
</Text>
	</Page>
	<Page Number="3">
		<Text>powstaną dwa zakłady, które będą kontynuowały działalność biznesową segmentów tj.: (i) Zakład
Energetyki, który będzie realizował duże projekty energetycznego w zakresie generalnego
wykonawstwa, montażu, oraz modernizacji i remontów dla podmiotów z sektora energetycznego i (ii)
Zakład Serwis, który będzie realizował projekty o mniejszej skali w zakresie usług montażowych,
remontowych i serwisowych kotłów, rurociągów oraz urządzeń technicznych dla podmiotów z sektora
energetycznego. Wydzielenie segmentu energetyka i serwis do Polimex-Energetyka ma na celu
powołanie podmiotu, który stanie się preferowanym partnerem inżynieryjno-technologicznych w
strategicznych i rozwojowych obszarach biznesowych podmiotów z sektora energetycznego.
W pierwszym okresie swojej działalności spółki będą realizować kontrakty zawarte przez Grupę, «
następnie kontrakty pozyskane samodzielnie.
W 2014 roku kontynuowana była sprzedaż składników majątkowych niezwiązanych z działalnością
podstawową Emitenta. Dalszemu uproszczeniu ulegała struktura Grupy, co zmniejszyło koszty jej
funkcjonowania. Ponadto w ramach struktury organizacyjnej Polimex-Mostostal wydzielony został,
jako odrębna jednostka gospodarcza, siedlecki oddział produkcyjny firmy. Od stycznia 2014 r.
on działalność na własnym rozrachunku co ułatwi planowaną sprzedaż oddziału.
prowadzi
Dotychczasowy przebieg programu dezinwestycji potwierdza, że aktywa wytypowane przez Emitenta
do sprzedaży są atrakcyjne, co umożliwia uzyskiwanie satysfakcjonujących cen.
W ramach programu dezinwestycji tj. sprzedaży aktywów niezwiązanych z działalnością podstawową,
jaką jest budownictwo inżynieryjno-technologiczne, zrealizowane zostały m.in. transakcje sprzedaży
spółek zależnych 100% akcji Torpol S.A. i Spółki Energomontaż Północ Technika Spawalnicza i
Laboratorium Sp. z o.o. Polimex-Mostostal S.A. wystawił także na sprzedaż wiele posiadanych
nieruchomości, również w ramach transakcji pakietowych.
Od początku 2014 roku Grupa kontynuowała program redukcji zatrudnienia. Proces ten miał na celu
dostosowanie potencjału pracowniczego do posiadanych zleceń. Program zwolnień grupowych objął
pracowników zatrudnionych w różnych lokalizacjach i na różnych stanowiskach, w tym grupę
pracowników na stanowiskach nieprodukcyjnych, dyrektorskich i kierowniczych.
W czerwcu 2014 roku Emitent podpisał z organizacjami związkowymi nowy Zakładowy Układ
Zbiorowy Pracy (dalej „ZUZP”) oraz zawarł z organizacjami związkowymi porozumienie kończące spór
zbiorowy. Zapisy nowego ZUZP regulują zasady zatrudnienia, a w szczególności zasady
wynagradzania i premiowania pracowników w sposób dostosowany do sytuacji finansowej i
organizacyjnej w jakiej znajduje się firma. Nowy ZUZP wspiera realizowany w Polimex-Mostostal
proces restrukturyzacji. Przyjęte regulacje mają na celu uczynienie zasad zatrudniania jasnymi i
zrozumiałymi, wpłynąć na podniesienie zaufania pracowników do firmy, jak również zwiększyć
efektywność pracy i motywację do niej, m.in. dzięki wprowadzonym jednoznacznym zasadom
wynagradzania i premiowania.
Równolegle Spółka dopasowywała regulacje wewnętrzne do aktualnej sytuacji ekonomicznej i
nninanoajiotkni oby loty pay ea ya nA ia AE
Dzięki konsekwentnym działaniom i już osiągniętym efektom programu naprawczego 24 wrześnis
2014 roku, zgodnie z procedurą przewidzianą w UZOZF nastąpiło ostateczne zamknięcie Ill etapi
restrukturyzacji. Objął on m.in. emisję obligacji, konwersję zobowiązań Spółki o wartości 501 mln z
na akcje, uruchomienie linii gwarancyjnych oraz odroczenie spłaty pozostałych zobowiązań. Płatność
wierzytelności wobec instytucji finansowych i obligatariuszy, które nie zostały objęte konwersją, będzie
odroczona na okres od 2017 do 2019 roku.
W związku z m.in. dokonaniem konwersji wierzytelności wierzycieli finansowych na kapitał zakładowy
Spółki zostały spełnione wszelkie zdarzenia warunkujące opłacenie przez inwestorów nowych obligacji
o łącznej wartości nominalnej 140 mln zł („Nowe Obligacje”). Opłacenie i emisja Nowych Obligacji
nastąpiła w dniu 1 października 2014 roku. Cześć wpływów z emisji została przekazana nowym
spółkom segmentowym, t.j. Naftoremont-Naftobudowa Sp. z 0.0. oraz Polimex Energetyka Sp. z o.o.
na podwyższenie kapitału zakładowego.
Równolegle, Polimex-Mostostal S.A. reorganizowała własną Grupę Kapitałową. W wyniku podjętych
działań jej struktura uległa uproszczeniu, a koszty funkcjonowania zostały ograniczone.
Podsumowując 2014 rok należy podkreślić, że pomimo napiętej sytuacj w zakresie płynność
finansowej, Spółka kontynuowała działalność operacyjną realizując znaczące kontrakty m.in. i
wymagającym sektorze energetyki.
</Text>
	</Page>
	<Page Number="4">
		<Text>Priorytetem w dalszym ciągu jest poprawa płynności finansowej, a w konsekwencji stopniowa
odbudowa zaufania do firmy wśród inwestorów, wierzycieli, zleceniodawców i podwykonawców.
w 2014r. Grupa Kapitałowa Polimex-Mostostal S.A. zrealizowała przychody ze sprzedaży w
wysokości 2.102.197 tys. zł (spadek w wys. 11,0% w stos. do danych porównywalnych za okres
2013r.). Na wolumen sprzedaży w 2014r. miały wpływ: (i) pogorszenie ogólnej koniunktury w
budownictwie, (ii) zmniejszenie zamówień w zakresie serwisu przemysłowego związane z
utrzymaniem ruchu, bieżącymi remontami i konserwacją, pracami awaryjnymi, remontami i
modernizacją, montażem kotłów parowych, wodnych oraz turbin kondensacyjnych, ciepłowniczych i
przemysłowych wraz z urządzeniami pomocniczymi, także z regulacją układów automatyki
przemysłowej, (iii) pogorszenie standingu finansowego Polimex-Mostostal S.A., który skutkował
ograniczeniem możliwości przerobowych oraz odstępowaniem od umów zarówno przez
zamawiających, jak i podwykonawców.
W 2014r. segmenty operacyjne Grupy Kapitałowej Polimex-Mostostal S.A. uczestniczyły w
sprzedaży w następującej wysokości:
Największy udział w sprzedaży miał Segment Energetyka — 46,1% (wzrost wartości sprzedaży o
62,3% w stos. do danych porównywalnych za okres 2013r.), następnie Budownictwo Infrastrukturalne
— 22,2% (spadek wartości sprzedaży o 41,1% w stos. do danych porównywalnych za okres 2013r.),
Produkcja — 17,9% (spadek wartości sprzedaży o 24,1% w stos. do danych porównywalnych za okres
2013r.), Przemysł — 5,9% (spadek wartości sprzedaży o 41,8% w stos. do danych porównywalnych za
okres 2013r.) oraz Petrochemia — 5,5% (spadek wartości sprzedaży o 24,9% w stos. do danych
porównywalnych za okres 2013r.).
W 2014 roku, w wyniku sprzedaży dwóch spółek zależnych, zakres działalności Grupy Kapitałowej
P olimex-Mostostal uległ zmniejszeniu w porównaniu do okresu poprzedniego, i w podstawowych
asortymentach obejmował:
asortymentach obejmował:
przygotowywanie studiów i analiz przedprojektowych oraz sporządzanie dokumentacji projektowe
wstępnej i wykonawczej;
kompleksową obsługę procesu inwestycyjnego, kompletację dostaw wyposażenia oraz instalac
przemysłowych;
generalne wykonawstwo obiektów przemysłowych i użyteczności publicznej, dróg i szlaków
kolejowych;
montaż urządzeń specjalistycznych, zwłaszcza na potrzeby branży petrochemicznej
energetycznej;
usługi serwisowe w zakresie stałej i kompleksowej obsługi zakładów przemysłowych;
</Text>
	</Page>
	<Page Number="5">
		<Text>wytwórstwo konstrukcji stalowych na potrzeby budownictwa przemysłowego, głównie energetyk
i petrochemii;
produkcję, dostawy i montaż konstrukcji stalowych stosowanych przy wznoszeniu centrów
handlowych, hal magazynowych, obiektów sportowych i użyteczności publicznej, stacji paliw oraz
terminali magazynowych; Grupa wykonuje zlecenia stosując własne, stypizowane rozwiązania
techniczne bądź według indywidualnych projektów klientów;
produkcję, dostawy i montaż mostów, wiaduktów, kładek, estakad oraz barier ochronnych
ekranów dźwiękochłonnych stosowanych w budownictwie drogowym;
produkcję i dostawy krat pomostowych zgrzewanych i prasowanych typu MOSTOSTAL wraz
z elementami mocującymi zapewniającymi szybki i bezpieczny montaż; Kraty stosowane se
w zakładach produkcyjnych jako element pomostów dla obsługi linii produkcyjnych oraz ciągów
komunikacyjnych przy rurociągach i zbiornikach; Stosowane są też jako chodniki na kładkach dla
pieszych i mostach, przykrycia kanałów, zabezpieczenia włazów oraz stopnie schodów;
produkcję i dostawy systemów regałowych, palet i kontenerów do transportu różnego typu
produktów oraz szeroki wachlarz akcesoriów budowlanych, w tym podpór budowlanych służących
do wznoszenia stropów;
usługi w zakresie zabezpieczania antykorozyjnego konstrukcji stalowych poprzez:
— cynkowanie ogniowe (zanurzeniowe),
— system Duplex (cynkowanie + malowanie metodą hydrodynamiczną),
— malowanie metodą hydrodynamiczną.
Wartość i struktura geograficzna sprzedaży Grupy Kapitałowej Polimex-Mostostal S.A. w 2014r.
przedstawiała się następująco:
W porównaniu do 2013r. zaobserwowano spadek wartości sprzedaży zarówno na rynku krajowym o
3,2%, jak również na rynkach zagranicznych o 34,8%. Podstawowym rynkiem Grupy w 2014r.
pozostał rynek krajowy, na którym zrealizowano 81,7% przychodów ze sprzedaży ogółem. W
porównaniu do 2013 roku nastąpił znaczny spadek sprzedaży zagranicznej o 34,8%. Udział sprzedaży
eksportowej w sprzedaży ogółem spadł z 24,9% w 2013 roku do 18,3% w 2014 roku.
Główni odbiorcy Grupy Kapitałowej w 2014r. to: ENEA Wytwarzanie S.A,PGE Górnictwo i
Energetyka Konwencjonalna S.A., PKN Orlen S.A., Generalna Dyrekcja Dróg Krajowych i Autostrad,
Gmina Miasto Tychy, Gmina Miasta Gdańska, Dolnośląska Służba Dróg i Kolei we Wrocławiu, Hitachi
Zosen Inova AG, TOTAL RAFFINADERIJ ANTWERPEN, Molina Sp. z o.o. W przypadku ENEA
Wytwarzanie S.A. i PGE Górnictwo i Energetyka przychody ze sprzedaży przekroczyły próg 10%
przychodów ze sprzedaży Grupy Polimex-Mostostal S.A. Podmioty te nie są formalnie powiązane z
Polimex-Mostostal S.A.
Główni dostawcy Grupy Kapitałowej w 2014r. to: HAMON POLSKA Sp. z o.o.,Doprastav SIA.
(Oddział w Polsce), Centrala Zaopatrzenia Hutnictwa S.A., BOBREK Sp. J., IDS-BUD S.A., Biuro
Studiów, Projektów i Realizacji ENERGOPROJEKT - KATOWICE S.A., Mostostal Słupca Sp. z o.o.,
INSTAL-WARSZAWA S/A..
</Text>
	</Page>
</document>
