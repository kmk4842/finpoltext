<?xml version="1.0" ?>
<document>
	<Page Number="1">
		<Text>Celem ING Banku Śląskiego S.A. jest utrzymanie silnej pozycji na rynku bankowości detalicznej.
Kluczową rolę w tym zakresie odgrywa szeroka i jasna oferta produktowa o dobrym stosunku jakości
do ceny, a także rozbudowana i innowacyjna wielokanałowa sieć dystrybucji. Ponadto istotną rolę
w tym zakresie odgrywają: stałe upraszczanie i automatyzacja procesów oraz zwiększanie znaczenia
internetu i kanałów zdalnych.
Główne działania podjęte w 2014 roku w zakresie realizacji celów strategicznych skupiały się na:
 
pełnym wykorzystaniu możliwości dystrybucyjnych,
rozszerzeniu funkcjonalności kanałów zdalnych,
wdrożeniu nowych rozwiązań płatniczych,
zapewnieniu klientom dogodnych procesów on-line,
ukierunkowaniu oddziałów na rolę doradczą.
Taka strategia przełożyła się na lepsze wyniki sprzedażowe oraz na wzrost sald depozytów i kredytów
Zwiększenie wskaźnika cross-sellingu dodatkowo zaskutkowało wzrostem i dywersyfikacją dochodów
Ponadto poprawie uległa również efektywność kosztowa wsparta przez rosnącą wydajność oddziałów
większe znaczenie zdalnych kanałów dystrybucji i obsługi, a także automatyzację operacji.
Zmiany w ofercie produktów i zasadach obsługi klientów
EECC AAA RZEK OWĄ RZN AE
W marcu 2014 roku do oferty produktowej Banku dołączono Indywidualne Konto Zabezpieczenia
Emerytalnego (IKZE) w PLN — produkt oszczędnościowy o charakterze długoterminowym. W ramach
określonych limitów, kwoty uzyskane z oprocentowania środków zgromadzonych na IKZE są
zwolnione od podatku od zysków kapitałowych.
W trosce o utrzymanie konkurencyjności podstawowego produktu depozytowego, tj. Otwartego Konta
Oszczędnościowego, w 2014 roku Bank kontynuował oferowanie okresowych, promocyjnych
warunków dla nowych środków w ramach oferty specjalnej, tj. Bonus na start oraz OKO Bonus
poprzez kolejne ich edycje. Polegały one na oferowaniu podwyższonego oprocentowania nowym
klientom lub dla nowych środków w określonym czasie.
W zakresie produktów o charakterze inwestycyjnym, w celu ułatwienia klientom zarządzania swoimi
zasobami, wdrożono uproszczoną nawigację i obsługę funduszy inwestycyjnych w systemie
ING BankOnline. Promowano także lokowanie środków w funduszach inwestycyjnych m.in. poprzez
czasową ofertę specjalną, polegającą na zerowej stawce opłaty dystrybucyjnej przy nabywaniu przez
klientów jednostek uczestnictwa wszystkich funduszy dostępnych za pośrednictwem Banku.
Do oferty dedykowanej klientom Personal Banking, Private Banking i Wealth Management
wprowadzono trzy nowe subfundusze dostępne w ramach Altus Fundusz Inwestycyjny Otwarty
Parasolowy zarządzany przez Altus TFI S.A. Natomiast szerokiemu kręgowi klientów indywidualnych
zaproponowano nowe otwarte fundusze inwestycyjne zarządzane przez Towarzystwo Funduszy
Inwestycyjnych PZU S.A. — PZU Parasol FIO oraz PZU Globalnych Możliwości SFIO.
Od października 2014 roku klienci mają możliwość korzystania z rachunku maklerskiego
w ING Securities poprzez bankowość internetową. Bank zintegrował w pełni rachunek maklerski
z rachunkiem bieżącym online. Jest to rozwiązanie nowoczesne, intuicyjne i proste w użyciu. Poprzez
system bankowości internetowej ING Banku Śląskiego, Moduł Makler jest teraz dostępny w swojej
pełnej funkcjonalności przez 24 godziny na dobę, 7 dni w tygodniu.
W 2014 roku Bank przeprowadził blisko 40 subskrypcji produktu strukturyzowanego Inwestycyjna
Lokata Terminowa na łączną kwotę ok. 800 mln zł.
Bank ujednolicił również ofertę w zakresie rachunków bieżących dla przedsiębiorców wprowadzając
Konto Direct dla Firmy. Konto to zastąpiło oferowane dotąd cztery rodzaje rachunków uzależnionych
od formy prawnej działalności (jednoosobowa działalność gospodarcza, spółka cywilna, spółka jawna,
spółka partnerska prowadząca uproszczoną księgowość). z
</Text>
	</Page>
	<Page Number="2">
		<Text>W 2014 roku silnie rozwinięto również ofertę kredytową Banku, co było elementem realizacji strategi
zakładającej stały wzrost zaangażowania po stronie produktów kredytowych. Czynnikien
wspierającym była trwająca w maju i czerwcu br. kampania medialna „A/bo realizujemy albo snujemy
Weź pożyczkę i dopnij swego!” promująca pożyczki dla klientów indywidualnych oraz przedsiębiorców
Wprowadzono także szybki proces kredytowy pożyczki gotówkowej dostępny w systemie bankowośc
internetowej (oferta preapproved). Dla wybranej grupy Klientów jest przygotowywana oferta, która jesi
prezentowana po zalogowaniu się klienta do systemu ING BankOnline. Proces jest finalizowany
w całości w ING BankOnline w kilku krótkich krokach. Analogiczna oferta jest również dostępna
w bankowości mobilnej. Poza tym klientom indywidualnym zaoferowano możliwości wnioskowanie
o produkty kredytowe na uproszczonych zasadach.
Bank wprowadził również nowe propozycje produktów kredytowych dla segmentu przedsiębiorców tj.:
Linia na START oraz Oferta PREMIUM. Linia kredytowa na START stanowi wsparcie procesu
zakładania rachunków firmowych w ING Banku Śląskim S.A. Natomiast Ofertę PREMIUM cechują
wyższe kwoty pożyczek bez zabezpieczeń. Stanowi ona wsparcie dla relacji z klientami prestiżowymi.
Ponadto, w ramach dopasowywania oferty do potrzeb przedsiębiorców, w czerwcu 2014 roku
wdrożony został we współpracy z ING Lease nowy produkt - ING Auto w ING BankOnLine. Następnie
we wrześniu uruchomiono program ING Profesjonalista — leasing sprzętu medycznego, sprzętu
IT/biurowego oraz samochodów osobowych i ciężarowych do 3,5t dla Profesjonalistów.
Bank kontynuował także oferowanie atrakcyjnych warunków w zakresie oferty kredytów hipotecznych.
W czerwcu 2014 roku wprowadzono specjalną ofertę kredytów hipotecznych Mieszkaj bez
kompromisów przeznaczonych dla osób młodych. W ramach tej oferty klienci korzystają z
atrakcyjnych warunków cenowych — 0% prowizji za udzielenie kredytu oraz stałej marży na poziomie
1,65 p.p. Warunkiem skorzystania z promocji jest posiadanie lub założenie rachunku ROR
z regularnymi miesięcznymi wpływami oraz skorzystanie z oferty ubezpieczenia ochronnego.
Do oferty mogą przystąpić klienci indywidualni wnioskujący o co najmniej 100 tys. zł kredytu, którzy
samodzielnie lub wspólnie złożą wniosek o kredyt hipoteczny, ponadto przynajmniej jeden
z kredytobiorców na dzień złożenia wniosku nie może mieć rocznikowo więcej niż 35 lat.
Ponadto w grudniu przeprowadzono akcję Noworocznej Wyprzedaży Kredytów Hipotecznych”.
Polegała ona na sprzedaży kredytów hipotecznych o podobnych parametrach co w ramach oferty
Mieszkaj bez kompromisów, jednak bez ograniczenia wieku klienta. Akcja cieszyła się dużym
powodzeniem wśród klientów.
efoctodnika dlluduknia. ośżodciwiawiaticc
Celem Banku jest udostępnienie klientom możliwie szerokiej oferty z zakresu produktów finansowych,
w tym również, jeśli jest to komplementarne z ofertą produktów stricte bankowych, produktów
ubezpieczeniowych. Klienci mogą nabyć ubezpieczenie towarzyszące pożyczkom gotówkowym
&quot;Bezpieczna pożyczka” typu Silver lub Gold. W drugiej połowie roku przeprowadzono promocję Więcej
za mniej, która polegała na obniżeniu opłat za ubezpieczenie w przypadku pożyczek gotówkowych na
wyższe kwoty.
Bank uatrakcyjnił również ofertę ubezpieczeń związanych z kontami osobistymi (OC w życiu
prywatnym, NNW), a także niepowiązanych z produktami bankowymi (umożliwienie klientom zakupu
ubezpieczenia turystycznego).
Ponadto Bank rozpoczął przygotowywania do wdrożenia zapisów Rekomendacji „U” Komisji Nadzoru
Finansowego poprzez przeprowadzenie cyklu szkoleń dla pracowników umożliwiających uzyskanie
uprawnień do oferowania ubezpieczeń indywidualnych.
Na dzień 31 grudnia 2014 roku łączna wartość środków?” powierzonych ING Bankowi Śląskiemu S.A.
przez klientów detalicznych wynosiła 57 309,3 mln zł, w porównaniu z 50 222,7 mln zł w grudniu
2013 roku (wzrost o 14,1%). Główną ich część stanowiły depozyty bankowe.
29 Ze względu na dostępność bardziej szczegółowych informacji produktowych opis na podstawie danych z systemu
Iinformacii zarzadczei.
</Text>
	</Page>
	<Page Number="3">
		<Text>W 2014 roku Bank kontynuował budowanie solidnych fundamentów do dalszego wzrostu, tj.
pozyskiwaniu stabilnych depozytów, w szczególności klientów detalicznych. Na koniec grudnia 2014
roku depozyty klientów detalicznych osiągnęły poziom 50 140,9 mln zł, czyli o 13,7% wyższy niż na
koniec 2013 roku. Wynik ten został odzwierciedlony w 8,4 — procentowym udziale Banku w rynku
depozytów gospodarstw domowych (wobec 8,1 — procentowego udziału na koniec poprzedniego roku).
Dominującym produktem, na którym klienci detaliczni lokują swoje środki, jest Otwarte Konto
Oszczędnościowe (OKO). W ciągu roku wartość środków zgromadzonych na OKO wzrosła o 12,7% i
osiągnęła kwotę 38 482,9 mln zł. Dynamicznie wzrosła również wartość oszczędności
zainwestowanych w fundusze inwestycyjne oraz pozabilansowe produkty strukturyzowane (wzrost
o 17,3% w stosunku do końca 2013 roku).
W ciągu 2014 roku znacznie zwiększył się w Banku zakres obsługi rozliczeniowej klientów
detalicznych. Na koniec grudnia 2014 roku ING Bank Śląski S.A. prowadził 2 547 tys. rachunków
oszczędnościowo-rozliczeniowych klientów detalicznych (2265 tys. klientów indywidualnych
oraz 282 tys. przedsiębiorców) wobec 2361 tys. na koniec 2013 roku (2106 tys. klientów
indywidualnych i 255 tys. przedsiębiorców). Oznacza to, że w ciągu roku Bank pozyskał netto 186 tys.
rachunków oszczędnościowo-rozliczeniowych klientów detalicznych. Efektem zwiększonej liczby
ROR-ów był wyraźny przyrost środków zgromadzonych na tych rachunkach. W grudniu 2014 roku
odnotowano na nich kwotę 7 792,1 mln zł, czyli o 19,9% wyższą niż na koniec 2013 roku.
Utrzymał się jednocześnie trend w zakresie zmiany struktury rachunków bieżących. Na skutek
sprzedaży głównie Kont Direct, jak i w wyniku konwersji przez klientów części tradycyjnych kont
osobistych na konta internetowe, liczba Kont Direct wzrosła do 1870 tys. w grudniu 2014 roku
(w tym 1632 tys. rachunków klientów indywidualnych i 238 tys. rachunków przedsiębiorców)
z 1 614 tys. w grudniu 2013 roku (w tym odpowiednio: 1 412 tys. oraz 202 tys.). Udział Kont Direct w
ogólnej liczbie ROR-ów klientów detalicznych wzrósł tym samym z 68,3% w grudniu 2013 roku do
73,4% w grudniu 2014 roku.
Na koniec 2014 roku należności kredytowe od klientów detalicznych wyniosły 21 843,7 mln zł. W ciągu
roku zaangażowanie kredytowe Banku w stosunku do tej grupy klientów wzrosło o 3 428,1 mln zł,
tj. o 18,6%. Bank zwiększył swój udział w rynku należności kredytowych od gospodarstw domowych
do poziomu 3,8% (wobec 3,4% w grudniu 2013 roku).
informacji zarządczej. &lt;= iu zai WIM &lt;q
</Text>
	</Page>
	<Page Number="4">
		<Text>Zdecydowanie dominującą część portfela kredytów detalicznych stanowiły kredyty hipoteczne.
Na koniec grudnia 2014 roku łączna wartość należności Banku z tytułu kredytów hipotecznych
wyniosła 16 167,5 mln zł w porównaniu z 13 614,9 mln zł na koniec 2013 roku (przyrost o 2 552,5 mln
zł, tj. 18,7%).
Zgodnie z danymi publikowanymi przez Związek Banków Polskich w 2014 roku ING Bank Śląski S.A.
zajął trzecią pozycję na rynku posiadając 11,2% udziału w sprzedaży kredytów mieszkaniowych dla
osób prywatnych.
Ponadto, w 2014 roku kontynuowano zwiększanie wagi niezabezpieczonych kredytów gotówkowych
w portfelu Banku. Poprzez wzmożoną sprzedaż oraz aktywną promocję pożyczek w 2014 roku
udzielono pożyczek gotówkowych na kwotę ponad 2,7 mld zł, tj. o 32% wyższą niż w analogicznym
okresie poprzedniego roku. W grudniu 2014 roku wartość kredytów i pożyczek gotówkowych
w portfelu Banku wyniosła 3 766,6 mln zł i przyrosła o 24,7% w stosunku do stanu z końca 2013 roku.
Systematycznie wzrasta również kwota należności leasingowych i faktoringowych klientów
detalicznych — na koniec 2014 roku wartość ta ukształtowała się na poziomie 225,1 mln zł i była
o 56,3% wyższa niż na koniec poprzedniego roku.
Od lat ING Bank Śląski S.A. jest jednym z najważniejszych wydawców kart płatniczych w Polsce,
także w zakresie kart zbliżeniowych. Bank jako pierwszy w Polsce i jako jeden z pierwszych
na świecie, wprowadził wypłaty gotówki z bankomatu za pomocą karty zbliżeniowej. Do końca
2014 roku ponad 400 urządzeń miało tę funkcjonalność, natomiast 416 maszyn umożliwiało recycling
gotówki.
W. pierwszej połowie roku jedną z istotniejszych zmian w obszarze płatności było wdrożenie
komercyjne Portfela elektronicznego ING V.me by Visa. Ta nowa metoda umożliwia dokonywanie
szybkich, łatwych i wygodnych płatności kartowych w Internecie.
W grudniu 2014 roku Bank udostępnił kartę płatniczą Visa NFC. Jest ona instalowana na karcie SIM
w telefonie i umożliwia płatności zbliżeniowe w sklepach oraz wypłatę gotówki w bankomatach
zbliżeniowych ING. Pod koniec roku rozpoczęto również pilotaż nowego typu płatności BLIK — Polski
Standard Płatności. Jest to wygodny sposób dokonywania płatności, wypłacania gotówki z bankomatu
oraz płatności w internecie za pomocą telefonu.
Do końca grudnia 2014 roku ING Bank Śląski S.A. wydał klientom detalicznym blisko 2,7 mln kar
płatniczych, w tym 2,1 mln kart zbliżeniowych (łącznie ze Zbliżakiem) — dla porównania w grudnii
2013 roku klienci detaliczni Banku posiadali 1,9 mln tego typu kart.
</Text>
	</Page>
	<Page Number="5">
		<Text>W grudniu 2014 roku z usług ING Banku Śląskiego S.A
korzystało 36,6 tys. klientów korporacyjnych, w tym:
e 32,3 tys. średnich firm,
e 3,5 tys. dużych podmiotów oraz
e 804 klientów strategicznych (grup kapitałowych).
W ciągu roku baza klientów korporacyjnych Bank
powiększyła się o 4,2 tys. firm.
Zakres oferty i wprowadzone modyfikacje
Dla klientów korporacyjnych przy wyborze banku liczy się nie tylko renoma stabilnej, godnej zaufania
instytucji, ale również wysoka jakość oferty. Jakość obsługi oraz satysfakcja klientów jest priorytetem
dla Banku od lat. Regularnie przeprowadzane są badania satysfakcji klientów, których wyniki
potwierdzają właściwy kierunek ewolucji usług i produktów oferowanych przez Bank. Ciągłe
uatrakcyjnianie oferty, upraszczanie procesów oraz udoskonalanie kanałów obsługi leży w naturze
prowadzonej działalności.
Bank kontynuował udostępnianie kolejnych opłatomatów. Są to specjalne kasy automatyczne, dzięki
którym klienci mogą wygodnie, sprawnie i szybko dokonać części płatności urzędowych. ING Bank
Śląski S.A posiada największą sieć tego typu urządzeń w Polsce — do końca roku zainstalowano
14 opłatomatów. Ponadto, Bank oferuje klientom 108 wrzutni elektronicznych. Powiększa się też
liczba klientów korzystających też z nowego rozwiązania gotówkowego — wrzutni light. Urządzenie to
instalowane jest w siedzibie klienta, co zapewnia jeszcze większą wygodę i bezpieczeństwo
transakcji. Wpłat dokonywać można 24godziny na dobę, 7 dni w tygodniu, a księgowanie
na wskazane rachunki następuje natychmiast po dokonaniu wpłaty (w trybie on-line).
Udostępniono również usługę zdalnego zarządzania rachunkami SMART. Umożliwia ona zarządzanie
rachunkami otwartymi w innych bankach poprzez prezentację w systemie ING BusinessOnLine
wyciągów z tych rachunków. Rozwiązanie to w znaczący sposób ułatwia klientom korporacyjnym
zarządzanie posiadanymi środkami finansowymi, ulokowanymi na wielu kontach, w wielu bankach.
Bank aktywnie wspiera swoich klientów w ich transakcjach biznesowych oferując łatwy i nowoczesny
dostęp do produktów finansowania handlu. Klienci chętnie korzystają z możliwości szybkiego dostępu
do tych produktów za pośrednictwem kanału internetowego. W grudniu 2014 roku ponad 97% zleceń
otwarcia akredytywy zostało złożonych za pośrednictwem systemu ING  BusinessOnLine.
Dla gwarancji wskaźnik ten wyniósł 86%, natomiast w przypadku wniosków o wykup wierzytelności
91%. Jednocześnie Bank odnotował zwiększony popyt na produkty finansowania handlu. W 2014
roku, w porównaniu do 2013 roku, udzielono 15% więcej akredytyw importowych, wystawiono 22%
więcej gwarancji oraz wykupiono 50% więcej wierzytelności.
W 2014 roku ING Bank Śląski S.A. kontynuował również automatyzację procesów kredytowych.
Działania te przynoszą wymierne korzyści, czego wyrazem jest systematyczny wzrost udziału
wniosków elektronicznych składanych za pośrednictwem aplikacji ING Direct Business Credit
i ING BusinessOnLine w ogólnej liczbie składanych przez firmy wniosków kredytowych. Na koniec
roku udział ten wyniósł 83%.
Na początku roku wdrożona została nowa aplikacja kredytowa /NG Monitoring, umożliwiająca klientom
za pomocą ING BusinessOnLine bieżące śledzenie i regulowanie zobowiązań wobec banku
wynikających z aktywnych umów o produkty kredytowe. Na koniec roku już 78% klientów mogło
korzystać z nowego rozwiązania.
Wprowadzone usprawnienia dotyczyły też systemu ING Credit Management System (ING CMS).
W 2014 roku w procesie Fast Track i Normał Track wdrożono nowy proces umożliwiający zawieranie
w sposób elektroniczny umów dotyczących produktów kredytowych. W systemie ING CMS
san
</Text>
	</Page>
	<Page Number="6">
		<Text>System ING BusinessOnLine został wzbogacony o nowe funkcjonalności, m.in. udostępniono klientom
archiwum elektroniczne, gdzie zamieszczono skany zawartych papierowo umów kredytowych oraz
innych dokumentów.
Gwarancje de minimis w ramach Portfelowej Linii Gwarancyjnej de minimis (PLD), jako forma pomocy
dla małych i średnich firm oraz poręczenia w ramach Portfelowej Linii Poręczeniowej (PLP), wdrożone
w Banku z dniem 15 marca 2013 roku na podstawie umowy z Bankiem Gospodarstwa Krajowego
(BGK) nadal cieszą się dużym zainteresowaniem klientów, pomimo wprowadzonej na początku roku
prowizji za gwarancję na rzecz BGK. ING Bank Śląski S.A. utrzymuje czwartą pozycję w rynku
gwarancji z udziałem 9% pod względem kwoty udzielonych gwarancji. Według stanu na koniec
grudnia 2014 roku Bank przyznał 1 301 gwarancji na kwotę 823 mln zł i udzielił kredytów na kwotę
1 566 min zł.
Wartość środków zdeponowanych przez klientów korporacyjnych na koniec 2014 roku wyniosła
25 230,2 mln zł i była o 7,9% wyższa niż rok wcześniej. Tym samym Bank posiadał 7,4% udziału
w rynku depozytów klientów instytucjonalnych, tyle samo, co na koniec 2013 roku.
W ciągu roku zwiększyła się wartość środków zdeponowanych przez klientów z podsegmentu dużych
i średnich firm — o 16,1%, natomiast wartość depozytów największych klientów korporacyjnych
nieznacznie spadła — o 0,8%.
Wolumen środków na rachunkach bieżących wzrósł o 10,5%, przede wszystkim za sprawą depozytów
największych firm, które przyrosły o 29,0%. Wartość środków na rachunkach bieżących dużych
i średnich przedsiębiorstw nie uległa zmianie w stosunku do końca 2013 roku.
Na koniec 2014 roku ING Bank Śląski S.A. prowadził 109 tys. rachunków bieżących (złotowych
i w walutach obcych) klientów korporacyjnych, czyli o 11,3% więcej niż w grudniu 2013 roku. Znaczna
część klientów posiadających rachunek bieżący w ING Banku Śląskim S.A. wykorzystuje w swych
kontaktach z Bankiem system bankowości internetowej ING BusinessOnLine. W grudniu 2014 roku
korzystało z niego 39 tys. firm (wobec 35 tys. w grudniu 2013 roku).
32 Ze względu na dostępność bardziej szczegółowych informacji produktowych i klientowskich opis na podstawie danyci
z systemu informacji zarządczej. ma =
</Text>
	</Page>
	<Page Number="7">
		<Text>detalicznych (wspólnoty mieszkaniowe) operacyjnie obsługiwanych przez segment korporacyjny.
W ciągu roku wartość finansowania klientów
korporacyjnych przez Grupę ING Banku
Śląskiego S.A. wzrosła o 4 625,5 mln zł, tj.
o 14,4%. Szacuje się, że w grudniu 2014 roku
Bank posiadał 9,0% udziału w rynku kredytów
klientów instytucjonalnych.
w ramach segmentu korporacyjnego
szybszym tempem wzrostu charakteryzował
się wolumen kredytów udzielonych
największym przedsiębiorstwom, tj.
zpodsegmentu klientów strategicznych -
wzrost o 15,6%, podczas gdy finansowanie
klientów z podsegmentu dużych i średnich firm
wzrosło o 13,6%.
W roku 2014 Bank wygrał 97 przetargów na finansowanie jednostek samorządu terytorialnego
o wartości ok. 900 mln zł. Wynik ten pozwolił na utrzymanie udziału Banku w kredytowaniu instytucji
samorządowych na poziomie 7,5% na koniec grudnia 2014 roku.
Działania ING Banku Śląskiego S.A. w zakresie rynków finansowych w 2014 roku obejmują
dostosowywanie do zmian zachodzących na rynku i w otoczeniu regulacyjnym, optymalizację
procesów, a także zmiany organizacyjne.
W 2014 roku Bank kontynuował intensywne prace mające na celu wdrożenie możliwości rozliczania
transakcji poprzez Central Clearing Counterparty. Działania te przybliżają Bank do spełnienia
wymagań określonych w Rozporządzeniu Parlamentu Europejskiego i Rady w sprawie transakcji
na instrumentach pochodnych będących przedmiotem obrotu poza rynkiem regułowanym, partnerów
centralnych i repozytoriów transakcji (w skrócie EMIR). W ramach tych działań, Bank ukończył
realizację zadań mających na celu dostosowanie prowadzonej działalności do spełnienia kolejnych
wymagań określonych w regulacjach EMIR, które weszły w życie dnia 11 sierpnia 2014 roku (zakres
8 Ze względu na dostępność bardziej szczegółowych informacji produktowych i klientowskich opis na podstawie danyct
z systemu informacji zarządczej. 2
</Text>
	</Page>
	<Page Number="8">
		<Text>wymogów: obowiązek raportowania wyceny transakcji oraz ich zabezpieczeń do repozytoriów
transakcji). Kontynuowane są prace związane z przygotowaniem Banku do spełnienia wymogów
związanych z obowiązkiem rozliczania określonych transakcji przez Izbę Rozliczeniową (wejście
w życie obowiązku rozliczania w EU planowane na I kwartał 2015 roku).
Warto podkreślić, że w 2014 roku ING Bank Śląski S.A. podpisał umowę współpracy z wiodącą
na światowych rynkach Izbą Rozliczeniową London Clearing House (LCH) i jako jedyny polski bank
jest jej członkiem. Członkostwo w Izbie umożliwia bezpośrednie rozliczanie transakcji pochodnych.
W ramach poszerzania oferty Banku w elektronicznych kanałach dystrybucji i obsługi, w 2014 roku
platforma FX Trader w ING BusinessOnLine została rozbudowana o kolejne funkcje. Udostępnienie
nowych funkcjonalności to odpowiedź na oczekiwania klientów, ofertę konkurencji, a także kolejny
etap realizacji celu „najlepszy internetowy bank na rynku”.
wprowadzenie możliwości częściowego skrócenia transakcji FX Forward oraz NDF
(Non-Deliverable Forward, tj. nierzeczywista terminowa transakcja walutowa rozliczana
kasowo), czyli tzw. partial rollback,
udostępnienie stałego podglądu kursu oferowanego na platformie FX Trader,
wprowadzenie usługi Alerty FX (SMS/e-mail), umożliwiającej zamówienie powiadomienia
dotyczącego pojawienia się oczekiwanego kursu walutowego na platformie FX Trader,
dodanie narzędzia umożliwiającego samodzielne dokonanie informacyjnej wyceny prostych
opcji waniliowych i prostych strategii opcyjnych online (opcje europejskie / amerykańskie oraz
strategie Risk reversal / Participating Forward). Funkcjonalność umożliwia również
wydrukowanie przeprowadzonej wyceny wraz z podstawowymi jej parametrami, profilem
wypłaty wycenionego instrumentu i krótkim jego opisem.
W 2014 roku zaobserwowany został wzrost wolumenu transakcji robionych pod limit settlement
na platformie FX Trader w ING BusinessOnŁine, co potwierdza rosnące zainteresowanie klientów
korporacyjnych elektronicznymi kanałami dystrybucji produktów rynków finansowych.
W ramach poszerzania oferty o nowe waluty, na początku lutego 2014 roku Bank umożliwił klientom
korporacyjnym zawieranie transakcji FX spot, FX forward oraz lokat negocjowanych w juanie chińskim
(CNY). Dla transakcji FX dostępne są pary walutowe: CNY/PLN, EUR/CNY, USD/CNY. Klienci moge
założyć w Banku rachunek rozliczeniowy w CNY, a następnie zlecać oraz otrzymywać przelewy
walutowe, a także realizować płatności Trade Finance. Klienci mogą również zlecać płatności w juanie
bez otwierania rachunków w tej walucie.
Dodatkowo, w 2014 roku do oferty Banku dla klientów korporacyjnych został wprowadzony nowy
produkt — Biznes Depozyt Strukturyzowany. Jest on połączeniem cech tradycyjnego depozytu oraz
inwestycji na rynku walutowym. Stanowi alternatywę dla lokat negocjowanych, dając możliwość
uzyskania wyższego oprocentowania. Produkt jest kierowany do klientów posiadających nadwyżki
finansowe i określone oczekiwania w zakresie kształtowania się kursu walutowego podczas trwania
depozytu. Zwrot całości powierzonego kapitału jest gwarantowany w dacie zakończenia, natomiast
odsetki są wypłacane zgodnie z formułą wypłaty ustaloną z klientem.
W 2014 roku ING Bank Śląski S.A. utrzymał silną pozycję rynkową w organizacji i obsłudze
programów emisji nieskarbowych dłużnych papierów wartościowych dla podmiotów korporacyjnych.
Bank m.in.:
Współorganizował program emisji obligacji dla spółki Enea S.A. na kwotę 5 mld zł (rola
Banku: Organizator, Agent ds. Płatności, Depozytariusz, Dealer, Agent Kalkulacyjny),
Będąc liderem konsorcjum, przy współudziale dwóch banków, zorganizował program emisji
obligacji Zarządcy Rozliczeń S.A. na kwotę 1,65 mld zł. W tym programie Bank pełni funkcje:
Organizatora, Agenta Emisji, Agenta ds. Płatności, Depozytariusza i Gwaranta Emisji,
Współorganizował program emisji obligacji dla Jastrzębskiej Spółki Węglowej S.A. na kwotę
1,2 mld zł (rola Banku: Organizator, Sub-Agent ds. Płatności, Sub-Depozytariusz, Agent
Zabezpieczeń, Gwarant Programu Emisji),
</Text>
	</Page>
	<Page Number="9">
		<Text>e Zorganizował program emisji obligacji krótkoterminowych dla Eurocash S.A. na kwotę
500 mln zł, do którego przystąpiły dodatkowo trzy banki. W programie Bank pełni funkcje:
Organizatora, Agenta Emisji, Agenta ds. Płatności, Depozytariusza oraz Dealera,
e Zorganizował samodzielnie program emisji obligacji dla ABC Data S.A. na kwotę 100 min zł
(rola Banku: Organizator, Agent ds. Płatności, Depozytariusz, Dealer),
Zorganizował samodzielnie 10 programów emisji obligacji komunalnych na łączną kwotę
ponad 232 mln zł.
W ramach istniejących programów, w listopadzie 2014 roku ING Bank Śląski S.A. przeprowadził
emisję pięcioletnich obligacji TAURON Polska Energia S.A. na kwotę 1,75 mld zł. Była to największa
emisja obligacji korporacyjnych w 2014 roku i druga największa w historii krajowego rynku papierów
dłużnych — popyt zgłoszony przez inwestorów przekroczył łącznie 2 mld zł. ING Bank Śląski S.A. był
liderem konsorcjum oferującego papiery.
Wg stanu na dzień 31 grudnia 2014 roku ING Bank Śląski S.A. obsługiwał obrót papieram
wartościowymi 97 emitentów korporacyjnych, bankowych i municypalnych. Łączna wartość nominalna
papierów dłużnych emitentów korporacyjnych (bez banków i JST) wyemitowanych za pośrednictwen
Banku wyniosła 10,4 mld zł, w tym 6,7 mld zł z tytułu emisji papierów krótkoterminowych. Dzięki temu
w grudniu 2014 roku Bank zajął trzecie miejsce na rynku korporacyjnych papierów dłużnyct
(z udziałem 14,5%) oraz pierwsze miejsce na rynku papierów krótkoterminowych (z udziałem 35,2%).
W uznaniu dla aktywności na rynku obrotu obligacjami korporacyjnymi, ING Bank Śląski S.A. został
wyróżniony jako lider na rynku Treasury BondSpot Poland i otrzymał dwie nagrody podczas gali
Giełdy Papierów Wartościowych w Warszawie podsumowującej rok giełdowy 2014:
za największe obroty na rynku kasowym,
za największe obroty na rynku transakcji warunkowych.
Ponadto, w 2014 roku ING Bank Śląski S.A. zajął 5 miejsce (wśród 17 banków kandydujących)
utrzymał uprawnienia Dealera Rynku Pieniężnego na 2015 rok w rankingu Narodowego Banku
Polskiego, oceniającego aktywność banków na rynku pieniężnym i walutowym. Ministerstwo Finansów
przyznało także Bankowi status Dealera Skarbowych Papierów Wartościowych na 2015 rok. ING
Bank Śląski S.A. zajął 3 miejsce wśród 16 banków kandydujących.
W ramach sprzedaży produktów strukturalnych na polskim rynku, Bank utrzymał swoją silną pozycję
i został wyróżniony w branżowym ratingu „Structured Retail Products”, zajmując czwarte miejsce
w kategorii Best Selling Products za „IlLT Pewny Procent 18” oraz ósme miejsce za „ILT Pewny
Procent 21”. Udział w rynku sprzedaży produktów strukturyzowanych w 2014 roku ukształtował się
na poziomie 10%, co jest równoznaczne z zajęciem trzeciej pozycji.
</Text>
	</Page>
	<Page Number="10">
		<Text>W ramach Grupy Kapitałowej ING Banku Śląskiego S.A. działają spółki operujące przede wszystkim
na rynku finansowym. ING Bank Śląski S.A. — jako jednostka dominująca — podejmuje kluczowe
decyzje dotyczące zarówno zakresu działalności, jak i finansów podmiotów tworzących Grupę.
Z pozostałymi spółkami wiążą Bank silne więzi o charakterze handlowym. Spółki należące do Grupy
Kapitałowej posiadają rachunki bieżące, a także deponują swoje wolne środki na lokatach
terminowych w ING Banku Śląskim S.A. Bank kredytuje również działalność niektórych swoich spółek-
córek. Transakcje ING Banku Śląskiego S.A. z podmiotami zależnymi odbywają się na zasadach
rynkowych.
W 2014 roku nastąpiła zmiana w strukturze Grupy. 30 czerwca 2014 roku z rejestru przedsiębiorców
Krajowego Rejestru Sądowego wykreślono Centrum Banku Śląskiego Sp. z o.o. Spółka została
przejęta przez ING Bank Śląski S.A. oraz Solver Sp. z 0.0
Skład Grupy Kapitałowej ING Banku Śląskiego S.A. na dzień 31 grudnia 2014 roku przedstawiał się
następująco:
przeznaczone do sprzedaży.
jeszcze pełnej działalności).
100% udziałów.
</Text>
	</Page>
	<Page Number="11">
		<Text>W lutym 2014 roku ING Securities wzbogacił ofertę o usługę Forex, udostępniając tym samym
możliwość inwestycjj na pozagiełdowym rynku walutowym. Dzięki nowoczesnej platformie
transakcyjno-analitycznej ING ProTrader, dostępnej również na urządzeniach mobilnych, inwestorzy
detaliczni mają dostęp do najpłynniejszego rynku finansowego świata, którego globalne dzienne
obroty stukrotnie przekraczają obroty akcjami ze wszystkich giełd.
ING Securities S.A. prowadzi również szereg działań edukacyjnych wśród klientów, m.in. udostępnia
Analizy na żywo. Polega to na spotkaniach online klientów z analitykiem Biura, tematyką spotkań jest
bieżąca analiza rynku walutowego. Klienci mogą zadawać pytania oraz aktywnie uczestniczyć
w dyskusji.
Ponadto, we współpracy z ING Bankiem N.V. w kwietniu 2014 roku uruchomiono wirtualną grę
inwestycyjną. Jej celem jest edukacja i promocja notowanych na giełdzie Certyfikatów ING Turbo.
27 października 2014 roku zintegrowano aplikację do obsługi maklerskiej z systemem bankowości
internetowej ING BankOnLine - tym samym klienci Banku i Biura Maklerskiego mają dostęp do
pełnego zakresu usług za pomocą jednej platformy. Ponadto, klienci, którzy mają podpisaną umowę
ramową z Bankiem mają możliwość szybkiego i łatwego otworzenia rachunku maklerskiego drogą
elektroniczną.
W 2014 roku ING Securities S.A. uczestniczyła w kluczowych transakcjach na rynku:
Enea S.A. - sprzedaż pakietu akcji, wartość transakcji 1 mld zł, rola Biura: Współprowadzący
Księgę Popytu,
LOTOS S.A. — emisja akcji z prawem poboru, wartość transakcji 966 mln zł, rola Biura:
Współorganizator Emisji.
Spółka ING Lease (Polska) Sp. z o.o. jest obecna na rynku od 1996 roku. Oferuje wszystkie
podstawowe rodzaje leasingu (operacyjny, finansowy, zwrotny), a także pożyczkę. Można je
wykorzystać na sfinansowanie zarówno ruchomości (samochodów osobowych, dostawczych do 3,5
tony, maszyn i urządzeń, linii technologicznych, pojazdów użytkowych, sprzętu medycznego oraz IT),
jak i nieruchomości (budynków biurowych, obiektów handlowych, centrów logistycznych). Spółka
adresuje swoje usługi do wszystkich segmentów rynku: dużych, średnich i małych firm, a także
klientów detalicznych (przedsiębiorców).
Na dzień 31 grudnia 2014 roku należności ING Lease od klientów wynosiły 5 387,4 min zł” (przyrost
o 9,2% w stosunku do stanu na koniec 2013 roku). Z danych Polskiego Związku Leasingu wynika, że
ING Lease — posiadając 5,9% udziału w wartości zawartych umów leasingu i wydanych aktywów —
było ósmą co do wielkości firmą leasingową w Polsce. Jednocześnie, Spółka zajmowała trzecią
pozycję na rynku pod względem wielkości portfela leasingowego po 2014 roku (z udziałem
na poziomie 6,9%).
Na początku 2014 roku spółka ING Lease wprowadziła zmiany do swojej oferty finansowania
samochodów osobowych i dostawczych do 3,5 tony, w tym m.in. dostępność oferty również
dla klientów prowadzących działalność gospodarczą poniżej 12 miesięcy. W maju 2014 roku produkt
ING Auto Leasing, drugi rok z rzędu, został wyróżniony przez Gazetę Finansową najlepszym
produktem dla MSP w kategorii „Leasing”. Ponadto, w 2014 roku spółka uruchomiła także zewnętrzną
sieć sprzedaży, odpowiedzialną za sprzedaż produktu /NG Agro Leasing dedykowanego dla
przedsiębiorców rolnych i rolników indywidualnych.
' Opis na podstawie danych z systemu informacji zarządczej. Obejmuje należności od klientów korporacyjnych (w wysokoś
162,2 mln zł) oraz od klientów detalicznych (w kwocie 225,2 mln zł). mA =:
</Text>
	</Page>
	<Page Number="12">
		<Text>W 2014 roku spółka ING Commercial Finance Polska S.A. rosła prawie dwukrotnie szybciej niż rynek
i odnotowała obrót wynoszący 16,9 mld zł. Stanowi to wzrost o 31% w stosunku do poprzedniego
roku. Dzięki utrzymaniu stabilnego wzrostu przez cały rok, Spółka już po trzecim kwartale 2014 roku
wysunęła się na pozycję lidera rynku faktoringowego w Polsce. Co więcej, dzięki rekordowemu
czwartemu kwartałowi (obroty na poziomie 4,8 mld zł) ING CF umocniło swoją pozycję na koniec
roku 2014, uzyskując udział w obrotach rynkowych na poziomie 14,8%.
W 2014 roku ING Commercial Finance pozyskało 337 nowych klientów i na koniec roku liczba
obsługiwanych klientów wynosiła 1069, co stanowi wzrost o 184 klientów (+21%) w stosunku
do końca roku 2013. W obrotach Spółki dominują klienci z sektorów: żywność i napoje (23%),
energetyka i paliwa (10%), dom i ogród (9%), budownictwo (8%), hutnictwo (7,2%) oraz opakowania
(6,2%).
ING Commercial Finance jest również liderem pod względem liczby sfinansowanych faktur. Na koniec
2014 roku ich liczba wyniosła 1 157 tys., co oznacza wzrost o 241 tys. (+26%) w stosunku
do poprzedniego roku.
W 2014 roku ING Commercial Finance Polska S.A. kontynuowało strategię pełnej współpracy z
ING Bankiem Śląskim S.A. w zakresie procesów sprzedażowych. Wszyscy klienci Banku mają
możliwość prostego dostępu do produktów faktoringowych oferowanych przez ING Commercial
Finance poprzez bankowy system ING BusinessOnline. Dostępna jest również szybka ścieżka
decyzyjna w zakresie sprzedaży produktów faktoringowych (tzw. Fast Track).
Rok 2014 był pierwszym rokiem, w którym spółka ING Usługi dla Biznesu S.A. w pełni prowadziła
działalność operacyjną w obu obszarach biznesowych, tj.:
e usług księgowych oraz kadrowo-płacowych oferowanych pod marką ING Księgowość,
e internetowej platformy handlowo-aukcyjnej dla przedsiębiorstw Aleo.
Głównym priorytetem w działalności Spółki była realizacja strategii wdrożenia i rozwoju serwisu
Aleo.com nastawionej na budowanie popularności i marki portalu. W tym celu w pierwszej połowie
roku przeprowadzona została, we współpracy z ING Bankiem Śląskim S.A., kampania marketingowa
„Szef wszystkich szefów”, w efekcie której na Aleo zarejestrowanych zostało ponad 39 tys.
użytkowników, a portal znalazł się w czołówce najbardziej rozpoznawalnych serwisów internetowych
dla firm. Dobry rynkowy odbiór premiery Aleo pozwolił na przyjęcie dodatkowego, międzynarodowego
kierunku rozwoju. Serwis został przetłumaczony na język angielski oraz przygotowany do przyszłych
wdrożeń w innych krajach. Równolegle, portal Aleo jest stale rozwijany, w celu dostarczenia jak
najlepszej wartości biznesowej dla swoich klientów na rynku polskim.
Ponadto, w roku 2014 usługę ING Księgowość oferowano na terenie całego kraju. Oferta usług
księgowych i kadrowo płacowych skierowana jest niezmiennie do segmentu firm zobligowanych
do prowadzenia pełnej księgowości, w których obsłudze ING Księgowość się specjalizuje. Model
obsługi oparty jest na wykorzystaniu synergii pomiędzy obsługą księgową i bankową oraz
wykorzystaniu nowoczesnych narzędzi internetowych ułatwiających współpracę klienta z biurem
rachunkowym. Obecnie ING Księgowość obsługuje komercyjnie ponad 150 klientów.
</Text>
	</Page>
</document>
