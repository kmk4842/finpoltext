<?xml version="1.0" ?>
<document>
	<Page Number="1">
		<Text>Grupę mBanku tworzą: mBank S.A. - podmiot dominujący - oraz 17 spółek zależnych, w których Ban
posiada większościowe udziały. W 2014 roku do najważniejszych spółek Grupy należały: mLeasing
mBank Hipoteczny, Dom Maklerski mBanku, mFaktoring oraz BRE Ubezpieczenia. Skład Grupy mBanki
na koniec 2014 roku przedstawiał się następująco:
W 2014 roku mBank skupił się na dostosowaniu swojego modelu biznesowego do efektywniejszej
dystrybucji produktów w zakresie ubezpieczeń na życie oraz ubezpieczeń majątkowych, koncentrując się
</Text>
	</Page>
	<Page Number="2">
		<Text>na przyszłej współpracy strategicznej z jedną z najlepszych międzynarodowych grup ubezpieczeniowych.
W dniu 11 września 2014 roku spółka zależna Banku Aspiro, będąca akcjonariuszem spółki BRE
Ubezpieczenia Towarzystwo Ubezpieczeń i Reasekuracji (BRE Ubezpieczenia TUiR), podpisała z Grupą
AXA umowę dotyczącą sprzedaży 100% akcji BRE Ubezpieczenia TUiR.
W dniu 8 grudnia 2014 roku pomiędzy mBankiem S.A. i UniCredit Bank Czech Republic and Slovakia a.s.
(UniCredit) zawarta została umowa sprzedaży, zgodnie z którą mBank S.A. zbył 100% akcji spółki
Transfinance a.s. na rzecz UniCredit. W dniu 20 stycznia 2015 roku, po spełnieniu warunków
zawieszających, nastąpiła finalizacja transakcji. Sprzedaż Transfinance jest kolejnym krokiem w realizacji
Strategii „Jednego Banku” na lata 2012-2016 oraz ostatnim etapem restrukturyzacji działalności
faktoringowej poza granicami Polski, tj. po transakcji sprzedaży Magyar Factor zRt i Intermarket Bank AG
w 2011 roku. W związku z powyższym, na dzień 31 grudnia 2014 roku Grupa zaklasyfikowała spółkę
Transafinance a.s. do aktywów (grup do zbycia) przeznaczonych do sprzedaży.
Z początkiem 2014 roku nastąpiła zmiana w raportowaniu segmentów biznesowych Grupy mBanku.
Segment Bankowości Detalicznej, oprócz wyników działalności detalicznej mBanku w Polsce oraz
w Czechach i na Słowacji, od początku 2014 roku obejmuje również wyniki segmentów detalicznych
spółek mLeasing i Dom Maklerski mBanku. Z kolei segment Korporacji i Rynków Finansowych podzielony
został na dwa podsegmenty: Bankowość Korporacyjną i Inwestycyjną (poprzednio Klienci Korporacyjni
i Instytucje) oraz Rynki Finansowe (poprzednio Działalność Handlowa i Inwestycyjna). Od początku 2014
roku podsegment Bankowości Korporacyjnej i Inwestycyjnej uwzględnia wyniki z działalności polegającej
na oferowaniu instrumentów finansowych (opcje, kontrakty) dla przedsiębiorstw oraz organizowaniu
emisji instrumentów dłużnych dla klientów korporacyjnych. Dodatkowo, obszar ten obejmuje wyniki
segmentów korporacyjnych spółek mLeasing i Dom Maklerski mBanku. Podsegment Rynków Finansowych
obejmuje głównie działalność w zakresie operacji skarbowych, rynków finansowych, zarządzania
płynnością, ryzykiem stóp procentowych i walutowym oraz portfelem handlowym i inwestycyjnym.
W ramach podsegmentu wykazywane są również wyniki spółki mFinance France.
</Text>
	</Page>
</document>
