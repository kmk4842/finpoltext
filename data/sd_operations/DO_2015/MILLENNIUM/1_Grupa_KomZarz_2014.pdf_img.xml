<?xml version="1.0" ?>
<document>
	<Page Number="1">
		<Text>Bank Millennium posiada uniwersalną, szeroką ofertę usług i produktów bankowych dla Klientów detalicznych,
które oferuje w ramach czterech wyspecjalizowanych linii biznesowych: Klienci Indywidualni, Klienci Prestige,
Bankowość Prywatna oraz Mały Biznes.
Głównym produktem oferowanym Klientowi detalicznemu jest konto osobiste, których ilość sprzedana w 2014
roku osiągnęła 231 tysięcy, a saldo na koniec roku wyniosło prawie 1.8 milionów kont. Na koniec grudnia 2014
roku Bank Millennium zgromadził prawie 30 miliardów złotych depozytów klientów indywidualnych (wzrost o
10% rocznie) oraz dodatkowo 6.8 miliardów złotych nie depozytowych produktów inwestycyjnych. Po stronie
kredytów, Bank finansował gospodarstwa domowe na kwotę 32 miliardów złotych (wzrost o 3% rocznie). Tak
dobre wyniki segmentu bankowości detalicznej Banku Millennium są efektem systematycznego rozszerzania i
unowocześniania oferty produktowej, a także efektywnej sprzedaży oraz utrzymywania wyróżniającej się
jakości obsługi Klienta.
W maju 2014 r. w oparciu o staranne analizy preferencji Polaków dotyczących rachunku osobistego, Bank
wzbogacił ofertę dla Klientów detalicznych o nowy rachunek oszczędnościowo-rozliczeniowy - Konto 360&quot;.
Nazwa rachunku jest jednocześnie jego definicją, ponieważ oznacza pełną, kompleksową ofertę, w centrum
której jest Klient i jego potrzeby. W ramach nowej oferty klienci, po spełnieniu dwóch prostych warunków -
łączne miesięczne wpływy na rachunek minimum 1000 zł oraz dokonanie w miesiącu przynajmniej jednej
płatności kartą za zakupy - nie ponoszą opłat za prowadzenie konta, za specjalnie przygotowaną do nowego
konta kartę debetową Millennium Visa Konto 360”, a także za wypłaty gotówki ze wszystkich bankomatów w
kraju i za granicą. Niezależnie od spełnienia warunków w danym miesiącu, przelewy internetowe w złotych
oraz zlecenia stałe są zawsze bezpłatne. Ponadto posiadacze Konta 360” mogą także korzystać z dołączonego
ubezpieczenia assistance, gwarantującego w razie nagłych zdarzeń dostęp do całodobowej pomocy medycznej
oraz domowego wsparcia fachowców z różnych dziedzin. Dodatkową zaletą rachunku jest możliwość
korzystania ze specjalnej oferty produktów oszczędnościowych oraz nieoprocentowanego limitu w koncie aż
przez siedem dowolnych dni w miesiącu rozliczeniowym.
rachunków do zmieniających się wraz z wiekiem potrzeb. Stąd nowa oferta uwzględnia także atrakcyjne wersje
rachunku przeznaczone dla młodzieży: Konto 360&quot; Junior dla klientów w wieku do 18 lat wkraczających dopiero
w świat finansów oraz Konto 360” Student dla osób w wieku 18 - 26 lat rozpoczynających dorosłe życie.
Wprowadzeniu Konta 360?” towarzyszyła kampania reklamowa, obejmująca informacje w telewizji, prasie,
internecie oraz w kinach. Dodatkowo w październiku 2014 roku, na uczelniach oraz w szkołach, została
przeprowadzona akcja promująca Konto 360” Student, która spotkała się z ogromnym zainteresowaniem
klientów.
Oferta Konta 360” szybko została doceniona i po niespełna ośmiu miesiącach klienci otworzyli blisko 150 tys.
tych kont, a ponad 75% wszystkich nowych kont otwierali nowi klienci, nie posiadający rachunku
oszczędnościowo-rozliczeniowego w Banku Millennium, zaś prawie 90% kont zostało otwartych z kartą
debetową. Bank uznaje rok 2014 za bardzo korzystny, z punktu widzenia budowy długofalowych relacji z
klientami umożliwiających rozwój współpracy w oparciu o nowoczesne rachunki bieżące.
W związku ze znaczną obniżką stóp procentowych i zmieniającym się dynamicznie otoczeniem zewnętrznym, w
tym agresywną polityką cenową niektórych graczy na rynku depozytowym, rok 2014 należy uznać za czas
poważnych wyzwań. Pomimo tych czynników, Bank koncentrował się na efektywnym zarządzaniu portfelem
depozytów, dzięki czemu osiągnął zamierzone cele, takie jak wzrost wolumenów o blisko 3 mld zł przy
zachowaniu marży odsetkowej. W 2014 roku nastąpił także wyraźny wzrost sald na rachunkach bieżących, co
Sprawozdanie Zarządu z działalności Grupy Kapitałowej Banku Millennium
za okres 12 miesięcy zakończony 31 grudnia 2014 r.
</Text>
	</Page>
	<Page Number="2">
		<Text>pozwoliło na utrzymanie udziału rachunków oszczędnościowych i oszczędnościowo - rozliczeniowych w kwocie
depozytów Klientów detalicznych na założonym poziomie 50%.
Lista ciekawych ofert i promocji produktów oszczędnościowych Banku w 2014 roku obejmuje:
Promocje Nowe Środki na Koncie Oszczędnościowym
W 2014 r. Bank regularnie promował oszczędzanie z wykorzystaniem Konta Oszczędnościoweg
proponując cyklicznie Promocje na Nowe Środki. Bank konsekwentnie zachęca do tego wygodne
sposobu oszczędzania, umożliwiającego elastyczne zarządzania nadwyżkami finansowymi.
Lokaty Mobilne
Jako jeden z pierwszych na rynku, Bank wdrożył do oferty specjalne lokaty dostępne tylko c
użytkowników aplikacji mobilnych. 3- i 6- miesięczne lokaty cieszyły się dużym zainteresowanie
Klientów, stając się jednocześnie sposobem na popularyzację tego kanału obsługi.
Promowanie depozytów od lojalnych Klientów
Bank wdrożył do oferty innowacyjne rozwiązania depozytowe, w ramach których lepsze warunki c
swoich oszczędności uzyskują Klienci, którzy aktywnie korzystają z usług Banku Millennium.
Wprowadzona została 3-miesięczna Lokata Mobilna z wyższym oprocentowaniem dla posiadac
nowego ROR-u pod nazwą Konto 360”, którego posiadacze zyskiwali 4,5% w skali roku.
Równolegle do tej oferty bank zaproponował swoim Klientom promocyjną ofertę na Konc
Oszczędnościowym, na którym posiadacze Konta 360? otrzymywali odsetki wyższe nawet o 0,5 pl
proc.
Promocja lokat bankowości internetowej
Bank promował nowoczesne rozwiązania bankowości internetowej: Lokatę Aukcje oraz Lokatę Hap)
Hours. Oba rozwiązania adresowane są do Klientów samodzielnie otwierających lokaty poprzez syste
Millenet. Mogą oni uzyskać wyższe niż standardowe oprocentowanie na krótkie okresy: 15 dni
przypadku Aukcji, oraz od 1 do 2 m-cy w przypadku Happy Hours.
W czerwcu Bank przeprowadził specjalną akcję promocyjną lokat Happy Hours, oferując je codzienn
przez 6 dni, zwiększając oprocentowanie aż do 3,5% (bonus 1,5 pkt. proc w porównaniu «
analogicznej lokaty poza Happy Hours) oraz umożliwiając ulokowanie do 100 000 zł każdego dnia.
Promowanie idei długoterminowych oszczędności:
Aby zachęcić Klientów do lokowania oszczędności na dłuższe terminy, Bank wprowadził do ofer
Lokatę Horyzont Zysku. Jest to lokata na nowe środki na 15, 18 lub 24 miesiące z atrakcyjny
oprocentowaniem.
Światowy Dzień Oszczędzania
31 października, w Światowym Dniu Oszczędzania, Bank Millennium udostępnił wyjątkową, promocyji
ofertę „Happy Day”. W jej ramach, aż przez osiem godzin można było założyć lokatę obję
oprocentowaniem podwyższonym o 1% w stosunku do standardowego.
W celu zwiększenia atrakcyjności oferty produktów ubezpieczeniowo-inwestycyjnych dla Klientów Prestige i
Bankowości Prywatnej o nowe możliwości inwestycyjne, w 2014 roku do listy funduszy dostępnych w ramach
ubezpieczenia na życie z ubezpieczeniowymi funduszami kapitałowymi („Wielowalutowy Program
Inwestycyjny”) dodanych zostało 11 funduszy krajowych Towarzystw Funduszy Inwestycyjnych i 8 funduszy
zagranicznych firm inwestycyjnych. Liczba oferowanych funduszy w ramach Wielowalutowego Programu
Inwestycyjnego na koniec 2014 roku wyniosła 66 (w tym 46 funduszy krajowych Towarzystw Funduszy
Inwestycyjnych i 20 funduszy zagranicznych firm inwestycyjnych).
W ramach współpracy z Generali Życie TU SA, w maju 2014 roku Bank rozszerzył ofertę produktów
ubezpieczeniowo-inwestycyjnych o Program Inwestycyjny Wygodny Portfel, który jest połączeniem
ubezpieczenia na życie ze składką jednorazową wraz z możliwością inwestowania w Ubezpieczeniowe Fundusze
Kapitałowe. Produkt łączy możliwość gromadzenia środków poprzez inwestowanie kapitału w cztery portfele
Sprawozdanie Zarządu z działalności Grupy Kapitałowej Banku Millennium
za okres 12 miesięcy zakończony 31 grudnia 2014 r.
</Text>
	</Page>
	<Page Number="3">
		<Text>modelowe o zróżnicowanym ryzyku inwestycyjnym i potencjale stopy zwrotu oraz ochronę ubezpieczeniową.
Oferta skierowana jest zarówno do Klientów detalicznych, Prestige jak i Klientów Bankowości Prywatnej.
W 2014 roku Bank Millennium utrzymywał wysoki poziom zaangażowania w produkty strukturyzowane,
przeprowadzając 19 emisji Bankowych Papierów Wartościowych ze 100% ochroną kapitału skierowanych do
klientów Prestige oraz Klientów Bankowości Prywatnej oraz 26 subskrypcji lokat inwestycyjnych skierowanych
do Klientów detalicznych, Prestige jak również Klientów Bankowości Prywatnej.
W zakresie otwartej architektury i funduszy Millennium TFI, łączna liczba funduszy oferowanych klientom na
koniec 2014 roku wyniosła 115 (w tym 64 krajowych i 51 zagranicznych).
Rok 2014 przyniósł ważne zmiany modelu biznesowym dla rynku kart płatniczych. Interchange fee, opłata jaką
merchanci ponosili na rzecz banków wydawców, od każdej jednostkowej transakcji została ustawowo obniżona
do poziomu 0.5%. Przez wiele lat, opłata ta kształtowała się średnio na poziomie 1.5%, lub nawet wyższym. W
grudniu 2014 roku została uchwalona nowelizacja ustawy o usługach płatniczych, która Interchange Fee
dodatkowo obniża do poziomu 0,3% (karty kredytowe) i 0,2% (karty debetowe), a zmiany te wejdą w życie już
na początku 2015 r.
Od 2009 roku na rynku kart kredytowych w Polsce obserwujemy spadki ilości wydawanych kart. Wg. danych
NBP, w okresie pomiędzy III kwartałem 2009 roku a III kwartałem 2014 z rynku w Polsce ubyło ponad 4,8
milionów kart. Jednocześnie ilość oraz wartość transakcji kartowych ma tendencję rosnącą. Pokazuje to, że
decyzje banków w zakresie ograniczenia dostępności tego produktu oraz przeglądu posiadanych portfeli są
zasadne. Banki skoncentrowały się na jakości portfela posiadanych kart, a nie na ilości wydanych kart. Zgodnie
z tym trendem, Bank Millennium podjął działania zmierzające do zwiększenia ilości kart oraz liczby
generowanych transakcji.
Do takich działań należała weekendowa akcja rabatowa pod nazwą Stylowe zakupy organizowana wspólnie z
Twoim Stylem oraz magazynem Grazia. Akcja odbyła się w kwietniu oraz październiku 2014 roku i umożliwiała
uzyskanie znaczących rabatów u partnerów akcji. Bank w tym czasie aktywnie promował karty kredytowe
Impresja, co spowodowało zwiększenie udziału kart Impresja w sprzedaży nowych kart kredytowych do 70%.
Istotnym działaniem mającym wpływ na uatrakcyjnienie oferty kart kredytowych Banku było wprowadzenie do
oferty Banku nowej karty kredytowej dla mężczyzn - Millennium Alfa. Użytkownicy karty Alfa mają dostęp do
oferty Moneyback na transakcje dokonywane u specjalnie wyselekcjonowanych partnerów. Lista partnerów
została dobrana na podstawie analizy zachowań transakcyjnych mężczyzn, obecnych Klientów Banku i jest
sklasyfikowana w następujące kategorie zakupowe: wyposażenie domu, części samochodowe, rozrywka, sport i
rekreacja, podróże, biżuteria i kosmetyki. Klienci karty Millennium Alfa, oprócz 5% zwrotów wydatków
dokonanych u partnerów programu, mają dostęp do rozbudowanego pakietu assistance oraz promocyjnych
programów Wygodne Raty. Karta jest dostępna w stacjonarnych i zdalnych kanałach sprzedaży.
Także decyzje Rady Polityki Pieniężnej dotyczące obniżek stóp procentowych znacząco wpłynęły na poziom
przychodów z kart kredytowych. Stopa lombardowa, która w pośredni sposób definiuje maksymalne
oprocentowanie kredytów, w tym zaciągniętych za pośrednictwem kart kredytowych, decyzją RPP z
października 2014 została obniżona do 3%, co oznacza, że oprocentowanie zadłużenia w kartach kredytowych
nie może przekroczyć 12%.
Na przestrzeni ostatnich lat liczba kart debetowych na rynku systematycznie rośnie. Według danych NBP, w Ill
kwartale 2014 r. liczba kart debetowych w Polsce osiągnęła liczbę 29,2 milionów sztuk, czyli wzrosła o 388
tysięcy (1,3% rocznie).
Również w Banku Millennium można zauważyć stałą tendencję wzrostową liczby kart debetowych oraz ilości
transakcji nimi dokonywanych. W 2014 r. portfel Banku Millennium wzrósł o 6,4% rocznie. Bank z liczbą ponad
1,2 miliona kart ma około 4,3% udziału w rynku kart debetowych.
Sprawozdanie Zarządu z działalności Grupy Kapitałowej Banku Millennium
za okres 12 miesięcy zakończony 31 grudnia 2014 r.
</Text>
	</Page>
	<Page Number="4">
		<Text>Wartość transakcji generowanych przez posiadaczy kart debetowych Banku Millennium w roku 2014 wzrosła o
19,4% w stosunku do 2013 r. i jest wyższa niż przyrost odnotowany na całym rynku kart debetowych. Taka
dynamika wzrostu jest między innymi zasługą bardzo konkurencyjnej oferty - szczególnie w zakresie oferty
Konta 360”. Wśród nowych posiadaczy kart debetowych można również zauważyć duży wzrost ilości transakcji
realizowanych kartami w pierwszych miesiącach po ich założeniu.
W maju 2014 r. do oferty Banku została wprowadzona nowa karta debetowa Visa Konto 360”. Karta jest
uzupełnieniem do nowej oferty następujących kont: Konto 360”, Konto 360” Student oraz Konto 360? Junior.
Jest to pierwsza wypukła karta debetowa w ofercie Banku, która również umożliwia dokonywanie transakcji
zbliżeniowych PayWave. Korzystanie z karty daje użytkownikowi benefity w postaci zwolnienia z opłaty za
kartę, za prowadzenie konta oraz wypłaty ze wszystkich bankomatów w kraju i zagranicą. W przypadku Konta
360? powyższe benefity Klient otrzymuje po spełnieniu dodatkowo warunku określonej wysokości wpływu na
konto.
W 2014 roku Bank skoncentrował swoje działania na rozwoju oferty produktowej, nowych, zdalnych kanałów
akwizycji klientów oraz kontynuował wdrażanie usprawnień w procesie kredytowym. W styczniu i lutym
ogólnopolska kampania pożyczki konsolidacyjnej z prowizją 0% przeprowadzona w mediach wsparła wzrost
sprzedaży tego produktu o ponad 70% w porównaniu do okresu sprzed kampanii. W czerwcu i sierpniu 2014 roku
Bank uruchomił dwie edycje oferty promocyjnej z prowizją 0% o nazwie „Jedyna taka pożyczka”, która
przyniosła wzrost sprzedaży w segmencie, do którego adresowano ofertę, o ponad 20%. W listopadzie i grudniu
Bank promował ofertę „Świąteczna Siódemka” z promocyjnym oprocentowaniem 7% dla kredytów w wysokości
do 5 000 zł na maksymalny okres spłaty 24 miesiące. Kampania miała wsparcie w postaci naklejek na witrynach
placówek Banku.
W drugiej połowie stycznia został uruchomiony nowy, zdalny kanał sprzedaży produktu, za pośrednictwem
którego klienci mogą zawrzeć umowę pożyczki gotówkowej całkowicie przez telefon. Udział w całościowej,
miesięcznej sprzedaży wartościowej produktu w tym kanale stanowił w grudniu już ponad 9%. Dzięki
wprowadzeniu dalszych uproszczeń w systemie transakcyjnym oraz w aplikacji mobilnej Banku, sprzedaż
pożyczki w tych kanałach stanowiła łącznie na koniec 2014 roku ponad 25% całkowitej, miesięcznej sprzedaży
wartościowej pożyczki.
W okresie od kwietnia do sierpnia 2014 r. Bank wprowadził oferty „Szybkiej Gotówki” do kwoty 10 000 zł oraz
„Szybkiej Konsolidacji” w maksymalnej kwocie 60000 zł dostępnej dla Klientów Banku w każdym kanale
dystrybucji bez wymogu dostarczenia dokumentów. W październiku tego roku Bank wdrożył także nową ofertę
produktową dla segmentu Klientów pracujących w wolnych zawodach. Oferta obejmuje atrakcyjne warunki
cenowe oraz istotne uproszczenia w zakresie wymaganych dokumentów dochodowych. W ciągu roku wdrożono
także szereg usprawnień w procesie udzielania produktu mających znaczący wpływ na czas wypłaty pożyczki,
który w procesie opartym o dokumenty dochodowe wynosi obecnie maksymalnie 24 godziny, a w procesie bez
dokumentów nawet kilka minut.
Działania w zakresie promocji oferty, rozwoju nowych i obecnych kanałów dystrybucji produktu oraz
korzystnych modyfikacji procesu sprzedaży, przełożyły się na wzrost sprzedaży wartościowej pożyczki rok do
roku o ponad 19%. W 2014 roku Bank odnotował wzrost salda detalicznych pożyczek gotówkowych o ponad 24%,
czyli kilkukrotnie więcej, niż wzrost rynku w tym samym czasie.
W 2014 r. Bank Millennium aktywnie kształtował politykę kredytową i cenową w odniesieniu do kredytu
hipotecznego, dostosowując ją do warunków makroekonomicznych, wymogów konkurencji oraz oczekiwań
regulatora.
W 2014 r. Bank zanotował spadek łącznej kwoty nowo udzielonych kredytów. Klienci bankowości hipotecznej
Millennium podpisali z Bankiem umowy na łączną kwotę 957 mln zł, a wartość wypłat wyniosła 1018 mln zł,
czyli spadła o 20% w stosunku do roku 2013. Na koniec 2014 roku portfel kredytów hipotecznych Banku
Millennium osiągnął wartość 27 138 mln zł i nie zmienił się w ciągu roku, co było zgodne z przyjętą strategią
zrównoważonego wzrostu biznesu przy jednoczesnym, ostrożnym zarządzaniu płynnością i ryzykiem
kredytowym.
Sprawozdanie Zarządu z działalności Grupy Kapitałowej Banku Millennium
za okres 12 miesięcy zakończony 31 grudnia 2014 r.
</Text>
	</Page>
	<Page Number="5">
		<Text>W styczniu 2014 r., w związku z wejściem w życie nowej Rekomendacji KNF S, Bank dostosował wewnętrzne
procedury do obowiązujących wymogów m.in. takich jak konieczność posiadania wkładu własnego w wysokości
5% wartości nieruchomości, udzielanie kredytów w walucie, w której Klient uzyskuje dochód oraz okres
kredytowania nie dłuższy niż 35 lat.
Innowacją produktową w kwietniu 2014 r., było wprowadzenie do oferty kredytu hipotecznego z dopłatą w
ramach rządowego programu &quot;Mieszkanie dla młodych”. Program skierowany jest do osób w wieku do 35 lat,
pozwala na uzyskanie przez nabywcę środków z budżetu państwa z przeznaczeniem na część ceny nabycia
nieruchomości w wysokości 10% ceny nieruchomości w przypadku osób bezdzietnych oraz 15% dla osób
posiadających dziecko. Tym samym, z rządowym finansowym wsparciem, kredytobiorca może zakupić lokal
mieszkalny lub dom jednorodzinny na rynku pierwotnym nie posiadając środków własnych.
W 2014 roku Bank zaoferował również udogodnienia mające na celu zapewnienie Klientom posiadającym
produkty hipoteczne, usługi najwyższej jakości. Bank uruchomił linię wyłącznie do telefonicznej obsługi
klientów z portfela kredytów hipotecznych. Teraz zarówno odwiedzając placówkę banku jak i dzwoniąc na
specjalny numer, Klienci posiadający kredyt hipoteczny uzyskają kompleksową informację oraz pomoc w
trakcie spłaty kredytu.
Atrakcyjność kredytu Banku Millennium została doceniona przez rynek, co znalazło wyraz w rankingach i
zestawieniach przygotowywanych przez media oraz niezależne firmy doradztwa finansowego. Jednym z
najważniejszych wyróżnień jest drugie miejsce w kategorii „Bankowość hipoteczna” w rankingu „Przyjazny
Bank Newsweeka” - jednym z najbardziej prestiżowych rankingów w Polsce. O tak wysokiej pozycji zdecydował
profesjonalizm doradców i umiejętność dostosowania oferty do potrzeb konkretnego Klienta.
Prestige to oferta skierowana do osób zamożnych z aktywami od 100 tys. do 1 miliona zł lub dokonujących
comiesięcznych wpłat na konto w wysokości co najmniej 10 000 zł. W ramach konta Prestige Banku Millennium
dostępny jest szeroki wachlarz produktów i usług służących do bieżącego zarzadzania finansami: rachunki
oszczędnościowo-rozliczeniowe w złotówkach i walutach obcych, konto oszczędnościowe, lokaty terminowe,
karty debetowe i kredytowe. Bank oferuje również szeroką gamę produktów inwestycyjnych i ubezpieczeniowo
-inwestycyjnych, w tym krajowe i zagraniczne fundusze inwestycyjne, programy inwestycyjne oraz produkty
strukturyzowane.
W ramach działań komunikacyjnych skoncentrowano się przede wszystkim na organizacji seminariów
inwestycyjnych dla aktualnych i potencjalnych Klientów Prestige i Bankowości Prywatnej. W okresie
sprawozdawczym odbyły się 53 seminaria inwestycyjne, na które zaproszonych zostało 1.587 Klientów.
Seminaria okazały się skutecznym sposobem informowania o zmianach zachodzących na rynku i ofercie
produktowej Banku.
Na dzień 31 grudnia 2014 roku Bank Millennium posiadał ponad 30 tysięcy aktywnych Klientów Prestige.
Bankowość Prywatna w Banku Millennium to oferta produktów i usług adresowana do najbardziej zamożnych
klientów indywidualnych z aktywami powyżej 1 miliona złotych, oczekujących wysokiej jakości obsługi oraz
oferty produktów finansowych przygotowanej na miarę ich indywidualnych potrzeb.
W 2014 roku Bank, w ramach oferty dla klientów zamożnych, oferował szeroki wachlarz produktów i usług
służących do bieżącego zarządzania finansami: rachunki oszczędnościowo - rozliczeniowe w złotówkach i
walutach obcych, konto oszczędnościowe, lokaty terminowe, karty debetowe i kredytowe. Dodatkowo dla
dostępem do programu World MasterCard Reward, programu partnerskiego World Signia/Elite Privileges
Programme, pakietu ubezpieczeń oraz pakietów Assistance i Concierge. Ofertę tę uzupełniała szeroka gama
produktów inwestycyjnych i ubezpieczeniowo-inwestycyjnych, w tym krajowe i zagraniczne fundusze
inwestycyjne, oraz produkty strukturyzowane.
Sprawozdanie Zarządu z działalności Grupy Kapitałowej Banku Millenniur
za okres 12 miesięcy zakończony 31 grudnia 2014 r.
</Text>
	</Page>
	<Page Number="6">
		<Text>Potrzeby Klientów w zakresie finansowania zaspokajała oferta pożyczek gotówkowych, kart kredytowych,
kredytów hipotecznych oraz pożyczek zabezpieczonych aktywami. W zakresie produktów kredytowych działania
sprzedażowe skoncentrowane były przede wszystkim na oferowaniu pożyczki gotówkowej, kart kredytowyct
oraz limitu w koncie osobistym.
Na dzień 31 grudnia 2014 roku Bank Millennium posiadał ponad 2,7 tysiąca aktywnych Klientów Bankowości
Prywatnej.
W 2014 roku Bank uruchomił nową stroną informacyjną (dostępną przed zalogowaniem) w technologii
Responsive Web Design, dzięki czemu jest ona świetnie dostosowana do wyświetlania na wszystkich
urządzeniach mobilnych.
Odpowiednio zaprojektowany interfejs graficzny, uwzględniający specyfikę urządzeń (komputer, tablet i
telefon) powoduje, że niezależnie od urządzenia, z którego korzysta użytkownik, strona jest użyteczna,
przyjazna i łatwa w obsłudze. Dzięki temu, korzystając ze strony z telefonu wszystkie informacje są
prezentowane użytkownikowi w sposób czytelny i zrozumiały. W systemie bankowości internetowej dla
Klientów indywidualnych (po zalogowaniu) Bank wdrożył również szereg innowacji i udogodnień.
Wprowadzone zmiany i nowe rozwiązania przyniosły Bankowi zwycięstwo w prestiżowym rankingu tygodnika
„Newsweek” w kategorii Najlepsza bankowość internetowa. Bank został też wysoko oceniony w
międzynarodowym rankingu Global Finance - najlepszy w pozyskiwaniu depozytów, kredytów, produktów
inwestycyjnych przez Internet w Europie Środkowo Wschodniej.
Bank uruchomił m.in. usługi przelewów na e-mail i telefon komórkowy, pożyczkę czy limit w koncie dla
Klientów bez historii współpracy. Uproszczono także wnioski o pożyczkę gotówkową. Klienci uzyskali też
możliwość uruchomienia poprzez Millenet innowacyjnych produktów Banku takich jak Konto 360 oraz karta
kredytowa Millennium Alfa.
W celu dalszej poprawy jakości obsługi swoich Klientów Bank kontynuuje strategię wielokanałowości,
wprowadzając Centrum Wniosków w Millenet, unikatowe narzędzie skupiające informacje o wszystkich
procesach sprzedażowych i posprzedażowych Klienta. Dzięki temu Klient uzyskał możliwość złożenia wniosku o
produkt w jednym kanale i kontynuowania oraz sfinalizowania go w zupełnie innym kanale. Jest to realizacja
dążenia Banku do zapewnienia Klientom jednolitej obsługi o wysokiej jakości, niezależnie od kanału kontaktu.
W trosce o bezpieczeństwo danych Klientów, Bank wprowadził w roku 2014 zmiany w procesie logowania -
możliwość zdefiniowania tzw. obrazka bezpieczeństwa, używania klawiatury wirtualnej i nadania własnej
nazwy numerowi MilleKod oraz uruchomił możliwość zarządzania płatnościami zbliżeniowymi oraz płatnościami
kartą poza Unią Europejską.
Liczba aktywnych Klientów Millenet na koniec grudnia 2014 wynosiła 723 tysięcy. Bankowość internetowa
potwierdziła w roku 2014 swoją rosnącą rolę jako kanału dystrybucji produktów Banku. Przez Millenet
otwieranych jest obecnie 71% nowych depozytów, 25% pożyczek gotówkowych, 27% limitów w rachunku
bieżącym i 26% kart kredytowych. Bankowość internetowa jest także ważnym kanałem komunikacji Klientów z
Bankiem, poprzez który mogą oni składać swoje wnioski, zapytania czy reklamacje.
Liczba Klientów, aktywnych użytkowników Bankowości Mobilnej w 2014 przekroczyła 100 tysięcy, co
potwierdza, że staje się ona coraz bardziej znaczącym kanałem dostępu do Banku. W 2014 r. została
rozbudowana sprzedaż produktów kredytowych - oprócz dostępnych już wcześniej pożyczki oraz podwyższania
limitu karty kredytowej - Klienci mogą wnioskować o nowy limit w koncie i jego podwyższenie, jeśli już go
posiadają. Co najważniejsze, proces nie wymaga od Klienta wizyty w Banku, jest przeprowadzany całkowicie
on-line, a wypłata produktu następuje praktycznie natychmiast.
  
 
 
W 2014 r. aplikacja została wzbogacona o wiele innowacyjnych funkcji, które są wyróżnikiem dla tego kanału.
Pierwszym z nich są powiadomienia push - dzięki którym Klienci szybko otrzymują informacje o nowych
Sprawozdanie Zarządu z działalności Grupy Kapitałowej Banku Millenniun
za okres 12 miesięcy zakończony 31 grudnia 2014 r.
</Text>
	</Page>
	<Page Number="7">
		<Text>promocjach, usługach czy aktualizacjach. Powiadomienia zostały tak zaprojektowane, że pozwalają na szybkie
skorzystanie z oferty za pomocą kilku kliknięć w aplikacji. Odpowiadając na potrzeby Klientów do aplikacji
mobilnej wprowadzono również funkcje widgetów - czyli możliwość szybkiego i wygodnego sprawdzania salda
rachunku bądź karty kredytowej bez konieczności logowania do aplikacji.
Dużym ułatwieniem dla Klientów stało się znaczne uproszczenie procesu aktywacji jak i wypłata z bankomatu
za pośrednictwem aplikacji mobilnej bez użycia karty płatniczej. Użytkownicy aplikacji mobilnej mogli liczyć
również w 2014 r. na dodatkowe korzyści, takie jak 3-miesięczna Lokata Mobilna z promocyjnym
oprocentowaniem nawet 4,5% w skali roku. Wysoką jakość Aplikacji Mobilnej Banku Millennium potwierdza
fakt, że jest ona najlepiej ocenianą przez klientów sklepu Google Play aplikacją finansową na polskim rynku.
W 2014 roku wartości związane z przychodzącym ruchem telefonicznym w Banku nieznacznie wzrosły w
stosunku do poprzedniego okresu, co prezentuje poniższe zestawienie:
W tym kanale obsługi zwiększyło się wsparcie dla Klientów zarówno pod względem technologicznym, jak i
merytorycznym dzięki rozwiązaniu umożliwiającemu współdzielenie ekranu z użytkownikami Millenetu, którzy
potrzebują pomocy w trakcie obsługi. W III kw. 2014 roku rozpoczął także działalność specjalistyczny zespół
konsultantów do obsługi kredytu hipotecznego, a pod koniec roku Bank rozpoczął łączyć obsługę telefoniczną z
odpowiedziami udzielanymi mailowo.
Rok 2014 to również początek uruchamiania produktów w procesie pre-approval w kanale telefonicznym.
Przyniosło to wzrost do 7% udziału tego kanału w wyniku sprzedażowym Banku. Łączna wartość pożyczek
gotówkowych uruchomionych w tym kanale obsługi przekroczyła 150 mln zł.
W ramach segmentu Bankowość Przedsiębiorstw Bank Millennium oferuje profesjonalną obsługę
przedsiębiorstwom o rocznych przychodach ze sprzedaży powyżej 5 mln zł oraz instytucjom i jednostkom
sektora publicznego.
Obsługa Klientów Bankowości Przedsiębiorstw prowadzona jest przez szeroko rozbudowaną sieć sprzedaży
pokrywającą swym zasięgiem cały kraj. Do dyspozycji Klientów są Doradcy Bankowi oraz Konsultanci pracujący
w 37 Centrach Korporacyjnych, wspierani przez Doradców Produktowych będących specjalistami z zakresu
leasingu, faktoringu, finansowania handlu, transakcji skarbowych i bankowości transakcyjnej.
Poza bezpośrednim kontaktem z Pracownikami Banku oraz dostępem do obsługi telefonicznej TeleMillennium,
Klienci mają możliwość skorzystania z nowoczesnych narzędzi, takich jak:
Sprawozdanie Zarządu z działalności Grupy Kapitałowej Banku Millennium
za okres 12 miesięcy zakończony 31 grudnia 2014 r.
</Text>
	</Page>
	<Page Number="8">
		<Text>« _ bankowość internetowa Millenet dla Przedsiębiorstw (z modułem „Finansowanie handlu”),
« _ bankowość mobilna (dostęp do rachunków i operacji bankowych za pomocą telefonii mobilnej).
! _ bankowość internetowa Millenet dla Przedsiębiorstw (z modułem „Finansowanie handlu”),
' bankowość mobilna (dostęp do rachunków i operacji bankowych za pomocą telefonii mobilnej).
Kompleksowa oferta produktowa w obszarze korporacyjnym pozwala budować zindywidualizowane propozycje
współpracy oparte na diagnozie potrzeb Klientów, znajomości jego realiów i branży którą reprezentuje.
Wszyscy Klienci rozpoczynający współpracę z Bankiem Millennium mają zapewnione pełne wsparcie w procesie
uruchomienia obsługi bieżącej z zastosowaniem kanałów elektronicznych (rozliczenia bieżące, platforma FX,
obsługa finansowania handlu oraz bankowość mobilna).
W okresie tym, działania Banku skupiały się również na dalszej poprawie jakości obsługi Klientów
Korporacyjnych. W efekcie, oprócz poprawy wyników biznesowych wzrósł również poziom satysfakcji Klientów
wyrażony zarówno w wewnętrznym badaniu satysfakcji, jak i w niezależnym badaniu przeprowadzonym przez
GfK Polonia.
Rok 2014 był okresem dynamicznego wzrostu wartości finansowania udzielanego przedsiębiorstwom przez Bank
Millennium. Wolumen kredytów znajdujących się w portfelu Grupy Banku Millennium zwiększył się w tym
okresie o 1,5 mld zł (t.j. 13% rok do roku) osiągając wartość 13,5 mld zł. Przyrost ten nastąpił pomimo ciągle
utrzymującego się wśród przedsiębiorstw ograniczonego popytu na finansowanie kredytem bankowym, co
wynika z dobrej sytuacji płynnościowej firm i możliwości pokrycia istotnej części potrzeb bieżących ze środków
własnych. W 2014 roku odnotowano znaczący - wynoszący 20% - wzrost wartości przyznanych przez Bank
kredytów inwestycyjnych.
Bank stale zwiększa swój udział w finansowaniu średnich i dużych przedsiębiorstw. W tym celu w 2014 roku
został utworzony Departament Finansowania Strukturyzowanego specjalizujący się w dużych transakcjach, w
tym o charakterze project finance w obszarze nieruchomości. Oferta produktów kredytowych w I kwartale 2015
roku zostanie poszerzona o kredyt parasolowy - wspólny limit kredytowy dla kilku przedsiębiorstw, które
tworzą grupę podmiotów powiązanych, co również związane jest z planem dalszego umacniania pozycji w
finansowanie firm z segmentu mid corporate.
Trwają prace nad udostępnieniem nowej funkcjonalności w systemie bankowości internetowej Millenet dla
przedsiębiorstw, która umożliwi Klientom przesyłanie elektronicznej wersji dokumentów w procesie
kredytowania. Wprowadzenie nowego kanału dostarczania dokumentów wpłynie na zwiększenie wygody Klienta
w kontaktach z Bankiem, a także na usprawnienie procesu udzielania finansowania.
Bank Millennium uczestniczy w rządowym Programie wspierania przedsiębiorczości z wykorzystaniem gwarancji
Banku Gospodarstwa Krajowego. Na mocy zawartej z BGK umowy, Bank może oferować przedsiębiorcom z
sektora MŚP finansowanie w złotych zabezpieczone rządowymi gwarancjami de minimis. Wysoka wartość
gwarancji, aż do 60% wartości kredytu i maksymalna kwota do 3,5 mln zł, długi okres finansowania - do 24
miesięcy w przypadku kredytów na bieżące potrzeby lub do 96 miesięcy dla inwestycyjnych sprawia, że
program ten cieszy się zainteresowaniem wśród Klientów. Czynności związane z uzyskaniem kredytu oraz
gwarancji realizowane są bezpośrednio w Banku Millennium.
W 2014 roku Bank Millennium zrealizował obrót faktoringowy w wysokości 12,1 mld zł. To kolejny rekordowy
rok w tym obszarze. Odnotowana dynamika wzrostu wyniosła 30%. W 2014 roku Bank Millennium awansował w
rankingu instytucji faktoringowych o jedną pozycją i obecnie znajduje się na 5. miejscu, zwiększając swój
udział w rynku z 8,2% na koniec 2013 roku, do poziomu 9,5%.
Biorąc pod uwagę wartość zrealizowanych obrotów w podziale na faktoring z przejęciem ryzyka (faktoring
pełny i faktoring odwrotny) i faktoring bez przejęcia ryzyka, w 2014 roku Bank Millennium zanotował dynamikę
wzrostu odpowiednio na poziomie 31% i 29%. Wyniki te pokazują, że cały portfel faktoringowy Banku rośnie
równomiernie, a Bank zwiększa swoje obroty zarówno w transakcjach faktoringu z przejęciem ryzyka, co
odpowiada na rosnące potrzeby w tej kategorii grupy docelowej, jak również w klasycznych transakcjach
faktoringu.
Sprawozdanie Zarządu z działalności Grupy Kapitałowej Banku Millennium
za okres 12 miesięcy zakończony 31 grudnia 2014 r.
</Text>
	</Page>
	<Page Number="9">
		<Text>Tak dobry wynik to efekt systematycznego wzrostu liczby transakcji i wielkości limitów faktoringowych przy
zachowaniu wysokiego stopnia ich wykorzystania. Od stycznia do końca roku portfel aktywów faktoringowych
wzrósł o 16%, osiągając wartość 1,59 mld zł. Pod względem liczby funkcjonujących umów oraz wielkości
aktywów faktoringowych Bank zajmuje czwarte miejsce na rynku.
W 2014 roku Bank osiągnął istotną poprawę struktury portfela produktów finansowania handlu z punktu
widzenia potencjalnego ryzyka transakcji. Z jednej strony nadal zauważalny był spadkowy trend, jeśli chodzi «
udział w portfelu transakcji długoterminowych (powyżej 5 lat), z drugiej zaś wśród nowo otwieranyct
transakcji znacząco rósł udział akredytyw. W styczniu 2014 r. akredytywy stanowiły 10% kwot nowyctł
transakcji, a w listopadzie było to już 47%. W 2014 roku otwartych zostało 45% więcej akredytyw w porównanii
z rokiem poprzednim. Jeśli chodzi o wolumen nowych akredytyw to wzrósł on trzykrotnie.
W 2014 roku rozszerzyła się grupa Klientów korzystających modułu „Finansowanie handlu” oferowanego w
systemie bankowości internetowej Millenet dla Przedsiębiorstw. Ta zaawansowana funkcjonalność Millenet
umożliwia Klientom kompleksowe zarządzanie przez Internet gwarancjami bankowymi oraz akredytywami
dokumentowymi.
Dzięki wdrożeniu platformy zdecydowanie wzrósł stopień transakcyjności, czyli liczba transakcji uruchamianych
w Banku przez klienta. Klienci doceniają ten sposób obsługi transakcji ,o czym świadczy współczynnik
elektronizacji zleceń, rozumiany jako stosunek liczby zleceń elektronicznych do wszystkich zleceń w przypadku
akredytyw dokumentowych. W drugiej połowie roku wyniósł on średnio 83%, a w listopadzie nawet 96%.
Moduł „Finansowanie handlu” został doceniony przez ekspertów i redaktorów magazynu Global Finance
przygotowujących ranking najlepszych banków internetowych dla klientów korporacyjnych w Europie
Środkowo-Wschodniej, w którym Bank zwyciężył w kategorii „Best Trade Finance Services” („Najlepsze usługi
finansowania handlu”).
Rok 2014 to kontynuacja stabilnego wzrostu wolumenów zgromadzonych na rachunkach bieżących o 8%, co jest
efektem konsekwentnego wzrostu ilości produktów transakcyjnych oraz liczby i wolumenów operacji na
rachunkach Klientów o 17% rok do roku.
Bank Millennium oferuje kompleksową ofertę produktów bankowości transakcyjnej wspartą wydajnym i
ergonomicznym systemem bankowości internetowej oraz mobilnej. Klienci korporacyjni mogą bez ograniczeń
korzystać ze wszystkich oddziałów Banku. W komunikacji transakcyjnej z Klientami wykorzystywane są również
kanały dedykowane poprzez protokoły SSH/SFTP, PGP. Obecnie w obszarze bankowości transakcyjnej Bank
koncentruje się na rozwiązaniach zapewniających wysoką jakość obsługi klientów, uproszczeniu procesów
zgodnie z metodologią Lean oraz sprawności operacyjnej w celu zwiększenia bazy klientów aktywnie
korzystających z palety rozwiązań transakcyjnych.
W pierwszym półroczu 2014 roku do oferty dodano karty przedpłacone Millennium MasterCard Prepaid
Commercial w walucie EUR, rozbudowane zostały usługi płynnościowe poprzez rozwiązania typu cash pool,
Bank Millennium został również zarejestrowany w usłudze SWIFT for Corporates oraz zautomatyzowano
rozliczenia MT101 i uruchomiona została funkcjonalność MT 101 multiple.
Bank przygotował procesy zapewniające od stycznia 2015 zgodność działalności z FATCA, czyli z Umową w
sprawie poprawy wypełnienia międzynarodowych obowiązków podatkowych oraz wdrożenia ustawodawstwa
FATCA.
</Text>
	</Page>
	<Page Number="10">
		<Text>W 2014 roku kontynuowano prace nad rozwojem Millenetu dla przedsiębiorstw jako jednolitej platformy
dostępu do usług bankowych dla klientów korporacyjnych. Zakres oferowanych w systemie usług rozszerzono o
dostęp do platformy wymiany walut Millennium Forex Trader oraz modułu zamawiania i obsługi kart
płatniczych. Dzięki wdrożonym projektom system zapewnia już klientom możliwość obsługi elektronicznej w
zakresie produktów skarbowych, finansowania handlu i bankowości transakcyjnej. Możliwość dostępu do wielu
usług po jednym logowaniu i za pomocą tych samych narzędzi autoryzacji skutecznie zwiększa wygodę klienta i
ma pozytywny wpływ na ilość dokonywanych transakcji. Moduł zamawiania kart płatniczych będzie w kolejnych
projektach rozszerzany o możliwość składania wniosków o inne produkty bankowe i docelowo ma całkowicie
zastąpić wnioski składane w formie papierowej.
Ważnym projektem była również nowa ścieżka wdrażania usług bankowości internetowej u klientów
rozpoczynających współpracę z Bankiem. Kładzie ona nacisk na udzielnie specjalistycznego wsparcia od
eksperta bankowości elektronicznej już od momentu pierwszego spotkania z klientem do wykonania pierwszej
transakcji w systemie. Dzięki nowemu procesowi aktywność transakcyjna nowych klientów szybciej osiąga
zakładane w ramach współpracy poziomy.
W 2014 roku udało się osiągnąć znaczny, bo ponad dwukrotny wzrost liczby użytkowników korporacyjnej
bankowości mobilnej. W aplikacjach mobilnych wprowadzono nowe rodzaje transakcji (przelewy
natychmiastowe i sorbnet), a także wprowadzono możliwość obsługi kilku firm w jednej aplikacji. W planach są
kolejne projekty zwiększające funkcjonalność bankowości mobilnej.
W 2014 Bank Millennium poprawił strukturę produktów depozytowych przedsiębiorstw, zwiększając udział
rachunków bieżących w całkowitym wolumenie do 27%. Rok 2014 był kolejnym, w którym uważnie
kontrolowane były koszty finasowania korporacyjnymi lokatami terminowymi i spadły średnio w roku o 0,05%.
Wolumen depozytów korporacyjnych na koniec 2014 roku wynosił 17.8 mld zł.
VI.3. Działalność skarbowa i inwestycyjna
Bank Millennium, w ramach działalności prowadzonej przez Departament Skarbu, umożliwia Klientom Banku
dostęp do szerokiego portfela instrumentów finansowych: kasowych transakcji wymiany walutowej, produktów
depozytowych, instrumentów zarządzania ryzykiem zmian kursu walutowego (fx forward, fx swap, opcje) oraz
instrumentów zarządzania ryzykiem zmian stóp procentowych (transakcje typu FRA, IRS, CIRS).
Oferowane przez Bank rozwiązania umożliwiają zarówno eksporterom, jak i importerom zabezpieczenie się
przed ryzykiem kursowym, a tym samym dokonanie poprawnej kalkulacji kosztów i cen. Klienci mają także
możliwość zabezpieczenia się przed ryzykiem pogorszenia wyniku finansowego wskutek niekorzystnego
kształtowania się rynkowych stóp procentowych w przyszłości - proponowane rozwiązania umożliwiają zarówno
ustalenie stałego kosztu finansowania, jak i wpływu z tytułu odsetek oraz nie wymagają wprowadzania zmian
do już funkcjonujących umów kredytowych lub umów leasingu.
W roku 2014 Departament Skarbu kontynuował działania związane z aktywną sprzedażą platformy transakcyjnej
Millennium Forex Trader (od 2014 roku po raz pierwszy zintegrowaną z systemem bankowości elektronicznej
Millenet), poprzez którą Klienci Bankowości Przedsiębiorstw samodzielnie zawierają kasowe i terminowe
transakcje wymiany walutowej oraz transakcje swapów walutowych. Na koniec 2014 r. z platformy Banku
aktywnie korzystało blisko 1500 Klientów.
Bank Millennium jest wiodącą instytucją finansowa na rynku w zakresie oferowania produktów
strukturyzowanych Klientom Bankowości Detalicznej i Klientom Prestige.
Sprawozdanie Zarządu z działalności Grupy Kapitałowej Banku Millenniur
za okres 12 miesięcy zakończony 31 grudnia 2014 r.
</Text>
	</Page>
	<Page Number="11">
		<Text>Bank Millennium świadczy usługi powiernicze w oparciu o indywidualne zezwolenie Komisji Papierów
Wartościowych i Giełd. Bank Millennium jest bezpośrednim uczestnikiem systemów  depozytowo-
rozliczeniowych takich jak Krajowy Depozyt Papierów Wartościowych, Rejestr Papierów Wartościowych NBP czy
Międzynarodowe Izby Rozliczeniowa: Euroclear Bank SA/NV, Clearstream Banking Luxembourg itp.
Klientami Departamentu Powierniczego są krajowe i zagraniczne instytucje finansowe (globalne banki
powiernicze, banki depozytariusze globalnych kwitów depozytowych, banki inwestycyjne, instytucje typu asset
management, firmy ubezpieczeniowe, instytucje zbiorowego inwestowanie, fundusze inwestycyjne) oraz inne
osoby prawne aktywnie uczestniczące w operacjach rynku kapitałowego i pieniężnego, wymagające
kompleksowej i zindywidualizowanej obsługi.
Pod względem ilości obsługiwanych zagranicznych i krajowych klientów powierzających nam swoje aktywa,
Bank Millennium zajmuje jedno z czołowych miejsc w Polsce. Wartość aktywów na rachunkach papierów
wartościowych Klientów na dzień 31 grudnia 2014 roku wyniosła 34,3 mld zł, co w porównaniu do 30,25 mld zł
w 2013 roku stanowi wzrost o 13,39 %. Na koniec 2014 roku Bank prowadził 11.476 rachunków papierów
wartościowych oraz pełnił funkcję Depozytariusza dla 80 Funduszy Inwestycyjnych.
W tegorocznym rankingu magazynu Global Custodian „Agent Banks in Emerging Markets Survey 2014” („Banki
pośredniczące na rynkach wschodzących 2014”) Bank Millennium otrzymał nagrodę „Category Outperformer”.
Nagroda przyznana Bankowi Millennium jest odpowiednikiem nagrody „Najlepszy w swej klasie”, przyznawanej
przez magazyn Global Custodian w latach ubiegłych. Ocena usług powierniczych dokonywana jest w oparciu o
szczegółowe badania opinii klientów banków działających w tej dziedzinie na całym świecie.
VI.4. Działalność realizowana przez spółki zależne
Millennium Leasing sp. z o.o. jest spółką zależną Banku oferującą usługi leasingowe. Działalność spółki
obejmuje zarówno finansowanie ruchomości (głównie środków transportu oraz maszyn i urządzeń dla
wszystkich branż gospodarki i usług) jak i nieruchomości.
Wartość zawartych umów leasingu ogółem w 2014 r. wyniosła 2.3 mld zł, co oznacza wzrost o 17,6% w stosunku
do roku 2013. Millennium Leasing zajął 5 pozycję w rankingu spółek leasingowych w Polsce pod względem
wartości wszystkich przedmiotów, z 7% udziałem w rynku, według danych Związku Polskiego Leasingu.
Większość Klientów leasingowych to Klienci Banku: mikroprzedsiębiorcy i Klienci korporacyjni.
Millennium Leasing powstała w 1991 roku i jest jedną z najdłużej funkcjonujących na rynku firm leasingowych
w Polsce. O skali działalności Spółki świadczy podpisanie blisko 144 tysięcy umów leasingu z prawie 45
tysiącami Klientów na łączną kwotę 20,1 mld zł. Wartość zaangażowanego kapitału w czynne umowy leasingu,
wg stanu na 31.12.2014 r, wyniosła 4,05 mld zł, co oznacza wzrost w stosunku do stanu na dzień 31.12.2013 ro
18,6%. Aktualnie w portfelu spółki jest 12,2 tysięcy Klientów. Sprzedaż usług leasingu jest prowadzona przez
doradców leasingowych w 67 placówkach spółki w całej Polsce oraz przez doradców bankowych w oddziałach i
sieci korporacyjnej Banku Millennium.
Działalność maklerską w Grupie Banku Millennium prowadzi spółka Millennium Dom Maklerski S.A., która
świadczy szeroki zakres usług maklerskich, w szczególności w zakresie wykonywania zleceń nabycia lub zbycia
instrumentów finansowych na rachunek dającego zlecenie, nabywania lub zbywania na własny rachunek
instrumentów finansowych, prowadzenia rachunków papierów wartościowych oraz rachunków pieniężnych na
potrzeby ich obsługi, doradztwa inwestycyjnego, doradztwa dla przedsiębiorstw w zakresie struktury i strategii
Sprawozdanie Zarządu z działalności Grupy Kapitałowej Banku Millennium
za okres 12 miesięcy zakończony 31 grudnia 2014 r.
</Text>
	</Page>
</document>
