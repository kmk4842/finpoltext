Szanowni Akcjonariusze, Z przyjemnością przedstawiam sprawozdanie zarządu z działalności Grupy KRUK za 2021 rok. To był najlepszy rok w historii naszej firmy KRUK w 2021 roku zarobił 695 mln zł i jest to skutek  wieloletniej pracy nad efektywnością procesów operacyjnych oraz solidnych fundamentów.  Zgodnie z naszą strategią, w 2021 skupialiśmy się na poprawie konkurencyjności na rynku zakupów portfeli wierzytelności, poprawie efektywności operacyjnej i transformacji cyfrowej. To był pracowity i owocny rok, który buduje potencjał na lepsze wyniki KRUKa także w przyszłości. 695 mln zł zysku netto - to ponad ośmiokrotnie więcej niż rok wcześniej i najwięcej w historii KRUKa. Podnieśliśmy naszą efektywność operacyjną, co widać przede wszystkim na spłatach, a odzyskane 2,2 mld zł jest kwotą dla nas rekordową. Spłaty były wyższe niż wcześniej oczekiwane nie tylko w Polsce i Rumunii,  gdzie  jesteśmy  dojrzali  operacyjnie  i  rokrocznie  podnosimy  naszą  efektywność,  ale  na wszystkich rynkach. Było to możliwe dzięki dużemu wysiłkowi, jaki wkładamy od lat w doskonalenie wszystkich etapów procesu, zarówno polubownego, jak i sądowo-egzekucyjnego oraz hybrydowego.  Kontynuowaliśmy prace nad dalszą poprawą efektywności operacyjnej i transformacji cyfrowej – tak ważnej w  tym trudnym pandemicznym okresie Dzięki transformacji cyfrowej i oferowaniu klientom nowych rozwiązań, m.in. e-kruk, e-podpis, e-ugoda, zwiększamy nasze dotarcie do klientów, oferując im możliwość zarządzania spłatą zadłużenia w nowoczesnym wydaniu. Narzędzia cyfrowe pozwolą dalej poprawiać naszą efektywność. W  2021  roku    uzyskaliśmy  pozytywną  rentowność  we  Włoszech  i  Hiszpanii  i  wszystkie  rynki  pozytywnie  kontrybuowały  do  EBITDA  Grupy.  Proces  uczenia  się,  doskonalenia  i  stabilności procesowej trwał  dłużej, niż pierwotnie zakładaliśmy, ale dziś jestem nie tylko spokojny, ale i pełen optymizmu co do  dalszego rozwoju na tych rynkach. Dziś jesteśmy jedną z największych firm w branży zarządzania wierzytelnościami w Europie.  Wysoki poziom spłat przyczynił się również do wypracowania 1,5 mld zł EBITDA gotówkowej, również najwyższej w historii KRUKa  KRUK jest dzisiaj firmą stabilnie stojącą na wielu nogach, w każdym z krajów operacyjnej aktywności.  W  2021  zainwestowaliśmy  rekordowe  1,7  mld  zł  w  portfele  wierzytelności,  głównie  detaliczne niezabezpieczone.  Od  lat  pracujemy  nad  rozwojem  naszej  konkurencyjności  na  rynku  zakupów,  co widać  w  poziomie  naszych  rekordowych  inwestycji.  Po    skromnych  nakładach  w  pierwszym  roku wybuchu pandemii, w minionym roku w Polsce znacząco zwiększyliśmy zarówno inwestycje, jak i nasz udział  w  rynku,.  Powróciliśmy  również  do  inwestycji  we  Włoszech,  gdzie  KRUK  w  2021  roku zainwestował najwięcej poza Polską.  W roku  2021 kontynuowaliśmy prace  nad  rozszerzeniem dostępu  do finansowania. Do konsorcjum banków dołączyły kolejne, zarówno krajowe jak i zagraniczne podmioty – PKO BP i i należący do Citi  Group  Bank  Handlowy.  Cieszyliśmy  się  i  nadal  cieszymy  dużym  zainteresowaniem  i  zaufaniem inwestorów  na  rynku  papierów  dłużnych  -  wyemitowaliśmy  łącznie  535  mln  zł  obligacji.  Emisje prospektowe    kończyły  się  dużą  redukcją  zapisów,  sięgającą  nawet  79%.  Jednocześnie,  pomimo rekordowych  inwestycji, utrzymaliśmy  niski  poziom  zadłużenia  – wskaźnik  długo  netto  do  EBITDA za 2021 rok gotówkowej na koniec 2021 roku wyniósł 1,7x, a długu netto do kapitałów własnych 1,0x. Dzięki takim możliwościom finansowania, jak również dużym środkom własnym, rozwijamy KRUKa.   Zrównoważony i  etyczny sposób  prowadzenia  naszej działalności jest naszym priorytetem. Stabilny system  ekonomiczny  oznacza,  że  podmioty  w  nim  uczestniczące  są  bardziej  odporne  na  zmiany ekonomiczne,  społeczne  czy  klimatyczne  i  potrafią  się  do  nich  dostosować.  Dlatego  myśląc  o  ESG, widzimy  dużą  szansę  dla  naszej  Grupy  i  z  przyjemnością  będziemy  dzielić  się  z  rynkiem  kolejnymi informacjami w tym obszarze. W 2022 roku chcemy wypracować kompleksową strategię ESG, która stanowić  będzie  spójną  część  strategii  biznesowej  KRUKa.  W  2021  roku  Grupa  angażowała  się  w działalność społeczną i edukacyjną m.in. poprzez Dzień bez długu, którego jest inicjatorem od 10 lat, czy prowadzenie portalu Kapitalni.org. 2021  rok  był  pierwszym  pełnym  rokiem,  w  którym  zarząd  KRUKa  pracował  w  obecnym  składzie. Również i pod tym kątem oceniam ten rok jako bardzo udany i produktywny. Po tak wymagającym dla nas roku 2020, z dumą komentuję wyniki za 2021 rok. Osiągnęliśmy inną, nową skalę  biznesu,  a  KRUK  jest  dziś  nowym,  większym  i  bardziej  rentownym  KRUKiem.  Osiągniecie spektakularnych wyników nie byłoby możliwe bez fundamentów – bez ciężkiej pracy jaką wykonujemy od lat, na wielu płaszczyznach naszej działalności takich jak doskonalenie efektywności operacyjnej, analitycznej czy technologicznej. Nie  byłoby to również  możliwe bez zaangażowania pracowników i menadżerów  KRUKa.  Jednocześnie  nasza  wiara  w  strategię  KRUKa,  nasza  wizja  przyszłości  i wytrwałość w ciągłym doskonaleniu się, dała swoje efekty w wynikach 2021 roku i jestem przekonany, że da również w kolejnych latach.   Zachęcam Państwa do lektury niniejszego sprawozdania zarządu KRUK S.A. z działalności operacyjnej Grupy Kapitałowej KRUK za 2021 rok.
Łączę wyrazy szacunku, Piotr Krupa  