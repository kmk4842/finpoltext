Szanowni Państwo,
Z dumą przekazuję na Państwa ręce raport za 2021 rok, który pod wieloma względami był bardzo szczególny dla Dom  Development S.A.  i jej  Grupy  Kapitałowej.  Był  to przede wszystkim okres wytężonej pracy, która przyniosła wymierne wyniki i wiele satysfakcji.  25 LAT SPEŁNIAMY MARZENIA  W 2021 roku obchodziliśmy jubileusz 25-lecia działalności. Przez  ostatnie  ćwierć  wieku  zbudowaliśmy  45 tysięcy mieszkań,  spełniając  marzenia  o  własnym  domu  ponad 130  tysięcy  osób.  Dom  Development  S.A.  jest  liderem rynku mieszkaniowego w Polsce, o ugruntowanej pozycji i silnej  marce,  kojarzonej  z  bezpieczeństwem  i  najwyższą jakością.  Od  wielu  lat  utrzymujemy  najwyższy  udział w stołecznym rynku, Euro Styl jest liderem w Trójmieście, a we Wrocławiu mamy ugruntowaną pozycję na podium. Z dumą podsumowuję ten czas, zwłaszcza, że rok 2021 był dla nas szczególnie pomyślny – po raz kolejny pobiliśmy własne  rekordy  sprzedaży,  skali  działalności,  wyników finansowych,  a  także przyszłego ich  potencjału.  Zgodnie z zapowiedziami,  rozszerzyliśmy  naszą  działalność o Kraków,  drugi  co  do  wielkości  po  Warszawie  rynek mieszkaniowy w Polsce.  W GRUPIE SIŁA Na przestrzeni lat Grupa Dom Development S.A. rozwinęła się zarówno pod względem geograficznym, jak i integracji pionowej, budując kompetencje w  zakresie generalnego wykonawstwa. Kluczowym  zasobem  w  działalności  deweloperskiej  jest ziemia, zaś kluczową kompetencją – umiejętność trafnej oceny  możliwości  inwestycyjnych  działek.  W  Dom Development  wierzymy,  że  szczególnie  cenna  jest znajomość  lokalnych  uwarunkowań  i  dlatego  rozwijamy się  przez  lokalnie  działające  spółki  deweloperskie.  Od połowy  2021  roku  model  ten  wdrażamy  również  w Krakowie. Wysoko przez nas oceniany potencjał rynku krakowskiego oraz udane doświadczenia w akwizycji i integracji spółek w ramach  Grupy  sprawiły,  że  w  minionym  roku postanowiliśmy  mocniej  zaznaczyć  naszą  obecność w stolicy Małopolski. Niedługo po włączeniu Sento S.A. do Grupy  Dom  Development  S.A.  przystąpiliśmy  do negocjacji  w sprawie  nabycia  spółek  z  dobrze  znanej mieszkańcom  Krakowa  Grupy  BUMA.  Transakcję sfinalizowaliśmy  już  w  lutym  2022  roku,  istotnie zwiększając  nasz  potencjał  na  tym  rynku  –  nasze krakowskie  spółki  sprzedały w  2021  roku łącznie  ponad 500 lokali, zaś w lokalnym banku ziemi posiadamy obecnie grunty o możliwości wybudowania ponad 2 tysięcy lokali. ROK REKORDÓW W  2021  roku  Grupa  Kapitałowa Dom  Development  S.A. weszła  na  nowy  poziom  działalności.  Konsekwentnie realizowaliśmy  strategię  maksymalizacji  marży, jednocześnie  osiągając  rekordowy  wolumen  sprzedaży. W efekcie,  zwiększyliśmy  wolumen  sprzedaży  do  4 066 lokali, tj. o 8% w porównaniu do 2020 roku, zaś jej wartość wzrosła  aż  o  21%  -  do  poziomu  przeszło  2,5  miliarda złotych.  Dominujemy  na  rynku  mieszkań  o  najwyższej jakości, co potwierdza średnia wartość transakcji w Grupie na poziomie – w 2021 roku wzrosła ona do 667 tys. zł . Także  skala  realizowanych  inwestycji  była  rekordowa  – na dzień  31  grudnia  2021  roku  mieliśmy  5 930  lokali w budowie.  Wszystkie  nasze  projekty  postępowały zgodnie  z  planem  i  przy  bardzo  satysfakcjonujących marżach,  mimo  silnej  presji  na  wzrost  kosztów.  Jest  to zasługa  przede  wszystkim  generalnych  wykonawców należących do Grupy Kapitałowej Dom Development S.A. Rekordowej  skali  działalności  towarzyszyły  rekordowe wyniki  finansowe.  W  minionym  roku  przekazaliśmy klientom  3 332  lokale,  rozpoznając  1  897  mln  zł przychodów  ze  sprzedaży.  Konsekwentnie i z powodzeniem  realizujemy  strategię  maksymalizacji marży, która wzrasta z roku na rok. Rentowność sprzedaży w 2021 roku wyniosła aż 33%. W efekcie, wypracowaliśmy rekordowy zysk netto – 325 mln zł. Rekord ten cieszy tym bardziej,  że  osiągnęliśmy  go  zwiększając  jednocześnie potencjał  przyszłych  wyników  do  nienotowanego  dotąd poziomu. WYMAGAJĄCE OTOCZENIE Sukcesy  minionego  roku  cieszą  tym  bardziej,  że  są wynikiem  wytężonej  pracy  w  bardzo  wymagającym otoczeniu  rynkowym.  Głównym  problemem  rynku mieszkaniowego  w  2021  roku  był  niedobór  podaży. Relacja  poziomu  oferty  do  sprzedaży  była  rekordowo niska  i  wskazywała  na  nierównowagę  rynkową.  Zakłada się,  że  poziom  oferty  powinien  odpowiadać  rocznemu wolumenowi sprzedaży, tymczasem na przestrzeni 2021 roku ten poziom w Warszawie był o ponad połowę niższy.
Głównym  ograniczeniem  podaży  nowych  mieszkań  była niska  dostępność  gruntów  umożliwiających  sprawną realizację  inwestycji.  Skomplikowana  sytuacja  prawna działek, ich wygórowane ceny oraz długi czas oczekiwania na  decyzje  administracyjne  skutecznie  hamowały  skalę działalności deweloperów, zwłaszcza spółek o mniejszym doświadczeniu i zasobach.  Jako  Grupa  Dom  Development  zdołaliśmy  efektywnie odpowiadać  na  wysoki  popyt  rynkowy  i  utrzymaliśmy pozycję lidera rynku mieszkaniowego w Polsce. Co ważne, bijąc  liczne  rekordy  działalności,  w  minionym  roku zdołaliśmy  jednocześnie  zwiększyć  nasz  potencjał przyszłych wyników. KONSEKWENTNIE BUDUJEMY POTENCJAŁ 2022 rok rozpoczynamy  w bardzo komfortowej sytuacji. Ponad 5 tysięcy sprzedanych mieszkań o wartości netto przekraczającej  3 miliardy  złotych  zostanie  rozpoznane w przyszłych  wynikach,  z  czego  niemal  4  tysiące  lokali będą mogły zostać przekazane w 2022 roku. Rekordowy  jest  także  potencjał  naszego  banku  ziemi  – niemal 17 tysięcy lokali do wybudowania na koniec 2021 roku. Co ważne, są to grunty inwestycyjne w atrakcyjnych lokalizacjach,  często  pod  wieloetapowe  osiedla,  będące domeną  naszej  Grupy.  W  samej  tylko  Warszawie, uchodzącej  za  najtrudniejszy  rynek  pod  względem dostępności  działek  inwestycyjnych,  zwiększyliśmy potencjał  banku  ziemi  o  niemal  jedną  czwartą  -  do poziomu ponad 9,3 tysiąca lokali. O  skali  naszego  potencjału  i  pozycji  konkurencyjnej świadczy także nasze bezpieczeństwo finansowe. Pomimo znacznych  zakupów  gruntów,  nasze  środki pieniężne  na koniec  roku  przekraczały  o  255  mln  zł  zobowiązania z tytułu  kredytów  i  obligacji.  Z  648  mln  zł  środków pieniężnych  oraz  414  mln  zł  niewykorzystanych  linii kredytowych, na koniec 2021 roku, mieliśmy do dyspozycji kapitał przekraczający miliard złotych.  W  Dom  Development  S.A.  powodzenie  finansowe przekłada  się  na  wymierne  korzyści  dla  Akcjonariuszy. Wypłacamy  dywidendę  nieprzerwanie  od  debiutu giełdowego, w tym rekordowe 254 mln zł, tj. 10 złotych na akcję  w  2021  roku.  Łącznie,  w  ciągu  minionych  15  lat, wypłaciliśmy naszym Akcjonariuszom niemal 1,5 miliarda złotych.  ZRÓWNOWAŻONY ROZWÓJ Jako lider rynku mieszkaniowego w Polsce mamy istotny wpływ na warunki życia wielu osób: mieszkańców naszych osiedli,  prawcowników  zatrudnionych  w  naszej  Grupie oraz  w  firmach,  z  którymi  współpracujemy,  a  także inwestorów i członków lokalnych społeczności.  Staramy  się  tworzyć  nowoczesną  tkankę  miejską, zapewniając  wysoką  jakość  życia  z  poszanowaniem środowiska  naturalnego  i  różnorodnych  potrzeb  jej mieszkańców.  Od  początku  naszej  działalności  idea zrównoważonego  rozwoju  była  nam  bliska  w  sposób intuicyjny, ze względu na zbieżność z wartościami, które wyznajemy.  Rosła  też  nasza  świadomość  w  obszarze oddziaływania na środowisko, czy kwestiach społecznych.  Chcemy  się  wciąż  uczyć,  ulepszać  i  adaptować  do zmieniającego  się  świata.  W  związku  z  tym,  jako  Grupa Dom  Development  podjęliśmy  kroki  w  celu usystematyzowania  w  ramach  Strategii  ESG podejmowanych przez nas inicjatyw z tego zakresu oraz wdrożenia raportowania niefinansowego.  PERSPEKTYWY I WYZWANIA 2022 ROKU Na dzień sporządzenia naszego raportu za rok 2021 wiemy już,  że  rok 2022 będzie  szczególny.  Rosyjska  inwazja  na Ukrainę  sprawiła,  że  trudno  jest  przewidywać,  co  mogą przynieść nam kolejne miesiące. Jesteśmy całym sercem z naszymi  sąsiadami,  którzy  doświadczają  teraz  koszmaru wojny. Staramy się ich wspomagać, tak jak oni wspierali nasz rozwój w ostatnich latach. W  konsekwencji  wojny  za  naszą  wschodnią  granicą, państwa naszego regionu doświadczają dużej zmienności gospodarczej, widocznej choćby w kursach walut. W Dom Development  zawsze  mieliśmy  w  pamięci,  że  branża mieszkaniowa  jest  silnie  cykliczna  i  należy  liczyć  się  ze spowolnieniem.  Stąd  też  nasza  konserwatywna  polityka finansowa – z poduszką kapitałową śpimy spokojniej. Na  bieżąco  analizujemy  sytuację  rynkową  i  jesteśmy gotowi elastycznie reagować na zmiany w otoczeniu. 2022 rok może okazać się bardzo wymagający. Wierzę, że jak każda próba, którą przeszliśmy przez  25 lat działalności, także  z  tej  wyjdziemy  zwycięsko  i  bogatsi  o  nowe doświadczenia.
Jarosław Szanajca Prezes Zarządu Dom Development S.A.