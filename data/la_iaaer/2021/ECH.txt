SZANOWNI AKCJONARIUSZE,  PARTNERZY I KLIENCI,
Z przyjemnością oddaję Państwu raport ﬁnansowy Echo Investment za 2021 r. Wypracowaliśmy w tym czasie 189 mln zł zysku netto, co było głównie rezultatem przekazania klientom 1 622 mieszkań Echo Investment, 1 128 mieszkań Archicomu, wzrostu wartości biurowców i lepszym wynikom działania centrum handlowego Libero. Mieszkania Realizując strategiczny cel osiągnięcia pozycji ogólnopolskiego lidera w sektorze mieszkaniowym, w kwietniu 2021 r. przejęliśmy pakiet 66% akcji wrocławskiej ﬁrmy deweloperskiej Archicom. Po trans-akcji grupa Echo-Archicom-Resi4Rent jest jednym z największych deweloperów mieszkaniowych w Polsce, biorąc pod uwagę łączny wynik sprzedaży 4,5 tys. mieszkań na sprzedaż oraz na wynajem. Sprzedawcy Echo Investment i Archicomu sprzedali w ubiegłym roku blisko 3 tys. mieszkań. Ponadto w Echo Investment zakontraktowaliśmy i rozpoczęliśmy budowę blisko 1,5 tys. lokali dla Resi4Rent, największej w Polsce ﬁrmy z mieszkaniami na wynajem. W zeszłym roku platforma oddała do użytku kolejne 834 lokale, a w budowie ma około 1,8 tys. lokali. Resi4Rent nieprzerwanie rośnie i zgodnie z planem dąży do osiągnięcia celu 10 tys. lokali w najmie do końca 2024 r. Obecnie bank ziemi należący do całej Grupy pozwala na wybudowanie w nadchodzących latach ponad 14 tys. mieszkań na sprzedaż i wynajem. Jest to wyjątkowo dobra sytuacja na dzisiejszym gorącym rynku gruntów. W 2021 r. Grupa Echo-Archicom rozpoczęła budowę ponad 2,3 tys. mieszkań. Sytuacja na rynku jest dobra: podaż nowych mieszkań jest ograniczona, popyt utrzymuje się na wysokim poziomie, co po-woduje, że ceny rosną. Jesteśmy przekonani, że ta sytuacja w nadchodzących kwartałach przełoży się na wzrost opłacalności naszych projektów. Sektor nieruchomości komercyjnych Ubiegły rok upłynął pod znakiem procesów sprzedaży gotowych biurowców. Udało się nam sprzedać dwa biurowce będące częścią kompleksu Browary Warszawskie, razem z zabytkową Warzelnią i Willą, a także biurowiec Moje Miejsce I, stanowiący część wielofunkcyjnej inwestycji ‘destinations’ na warszawskim Dolnym Mokotowie. Rok zamknęliśmy także przedwstępną umową sprzedaży budyn-ków biurowych w łódzkim kompleksie Fuzja. Te cztery transakcje o wartości blisko 350 mln EUR są dowodem na to, że wielofunkcyjne projekty ‘destinations’ – miejsca przyciągające ludzi – są bardziej niż kiedykolwiek poszukiwane przez inwestorów. Grupa Echo Investment prowadzi zaawansowane rozmowy o sprzedaży także kolejnych biurowców. Wśród nich są m.in. drugi budynek miastotwórczego projektu Moje Miejsce w Warszawie, katowicki kompleks Face2Face Business Campus oraz wrocławski MidPoint71, który otrzymał pozwolenie na użytkowanie na początku tego roku. W 2021 r. rozpoczęliśmy budowę dwóch biurowców: Brain Park I w Krakowie i Fuzja J w Łodzi. Obecnie mamy w budowie pięć biurowców o łącznej powierzchni najmu ponad 100 tys. mkw. Obserwujemy duże zainteresowanie potencjalnych najemców wynajmem powierzchni biurowej, co przekłada się na zawierane transakcje. Od zniesienia restrykcji wiosną zeszłego roku w segmencie nieruchomości handlowych skupiliśmy się na silnym marketingu oraz wzmocnieniu centrów handlowych Libero oraz Galeria Młociny po ich powrocie do normalnej działalności. Obiekty są niemal w pełni wynajęte i przyciągają nowe marki handlowe. Obydwa odnotowują wzrost odwiedzalności w porównaniu do 2019 r., a co ważniejsze wzrost obrotów najemców – o 19% w Galerii Młociny i 33% w Libero. Sytuacja finansowa Grupa utrzymuje wysoki stan gotówki: na koniec roku było to 589 mln zł. Wartość naszych aktywów to blisko 6,4 mld zł i jest o 14% wyższa niż na koniec 2020 r., i 34% niż w 2019 r. Wynika to przede wszystkim z przejęcia grupy Archicom. Wartość aktywów mieszkaniowych wzrosła prawie dwa razy w porównaniu z początkiem 2021 r. Realizujemy nasze projekty zgodnie z założonym harmonogramem. Monitorujemy zmiany cen na rynku budowlanym, tak by rozpoczęcie kolejnej budowy wypadało w najkorzystniejszym momencie. Składamy mniejsze zamówienia i wybieramy pakietowanie prac budowlanych, co umożliwia utrzy-manie kosztów na rozsądnym poziomie. Jesteśmy zawsze skupieni na utrzymywaniu naszej ﬁrmy w zdrowej kondycji. Obserwując zmieniające się warunki gospodarcze, w ostatnim roku obniżyliśmy wskaźnik długu netto do wartości aktywów z 47% do 39%. W 2022 r. spodziewamy się dalszego zmniejszania tego wskaźnika. W obliczu kryzysu humanitarnego w Ukrainie kwestią absolutnie kluczową jest ochrona i zapewnienie bezpieczeństwa ludności cywilnej. Poczucie odpowiedzialności nakazuje nam reagować m.in. sukcesywnie przekształcając nasze dostępne powierzchnie biurowe na tymczasowe centra dla uchodźców. Zachęcam Państwa do szczegółowego zapoznania się z naszym raportem ﬁnansowym za 2021 r. Z poważaniem
Nicklas Lindberg
Prezes Echo Investment

