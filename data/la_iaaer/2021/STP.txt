Szanowni Państwo,
Drodzy Akcjonariusze, Po raz kolejny ma przyjemność przedstawić Państwu skonsolidowany Raport Roczny Grupy Stalprodukt S.A., prezentujący wyniki, najważniejsze informacje dotyczące działalności Grupy w roku 2021 oraz jej przyszłe perspektywy. Pierwszy rok (tj. 2020) zmagania się ze światową pandemią koronawirusa COVID-19, obok wielu dramatycznych skutków, w tym kilku milionów ofiar i poważnych problemów z zapewnieniem właściwego funkcjonowania systemów opieki zdrowotnej, wywarł także ogromny wpływ na sytuację gospodarczą praktycznie wszystkich regionów świata, w tym również Europy, przyczyniając się do zerwania łańcuchów dostaw, załamania wielu branż gospodarki, a w konsekwencji doprowadził do poważnych spadków tempa rozwoju PKB. Ubiegły rok przyniósł w tym zakresie znaczącą poprawę sytuacji. Program powszechnych szczepień oraz wprowadzone środki przeciwdziałające rozprzestrzenianiu się pandemii(kwarantanna, izolacja domowa, środki ochrony osobistej, praca zdalna) pozwoliły wielu instytucjom, firmom i zakładom pracy na skuteczne ograniczenie negatywnego wpływu koronawirusa na sytuację społeczną i gospodarczą. Mimo zwiększonej absencji wśród pracowników Stalproduktu i spółek zależnych spowodowanej koronawirusem, naszej Grupie również udało się skutecznie ograniczyć skalę negatywnych skutków pandemii dla naszej działalności produkcyjnej i sprzedażowej, co pozwoliło zapewnić sprawną i nieprzerwaną pracę wszystkich niezbędnych obszarów i procesów wewnętrznych. Wychodzenie wielu państw z zapaści gospodarczej wywołanej pandemią wiązało się z dynamicznym odbiciem w poziomie zamówień i produkcji – zwłaszcza w przemyśle, budownictwie oraz wzroście poziomu świadczonych usług. Nienotowany wcześniej wzrost popytu na dobra i usługi doprowadził do gwałtownych wzrostów cen energii elektrycznej, gazu ziemnego oraz surowców. Wzrost cen energii i gazu ziemnego był dodatkowo napędzany olbrzymim wzrostem cen uprawnień do emisji CO2,który w skali całego 2021 roku wyniósł aż 140 proc., osiągając na koniec grudnia ub. r. poziom 86 EUR/tonę (w pierwszych dniach 2022 r. cena uprawnień zbliżyła się niemal do 100EUR/tonę). Tak duży wzrost kosztów wytwarzania musiał przełożyć się na ceny surowców oraz wyrobów gotowych. Podwyżki te nie ominęły również branży stalowej oraz Segmentu Cynku. Dla przykładu: ceny blach gorącowalcowanych w kręgach, będące podstawowym wyrobem wsadowym do naszej produkcji, wzrosły zaledwie w ciągu pierwszych 6 miesięcy 2021 r. aż2,5-krotnie. Z kolei wzrost średniej ceny cynku na LME wyniósł w skali roku 33%.Fakt ten miał istotny wpływ na poziom uzyskanych przez Stalprodukt przychodów ze sprzedaży, które w skali roku wzrosły o 40,7 proc. osiągając rekordowy poziom 4 674,2 mln zł. W jeszcze większym stopniu w porównaniu do roku 2020 poprawie uległy wyniki skonsolidowane Grupy – zysk z działalności operacyjnej wzrósł ponad 3-krotnie (do 633,2mln zł), a zysk netto niemal 3-krotnie, osiągając 528,7 mln zł. Znaczącą poprawę przychodów i wyników zanotowano we wszystkich segmentach operacyjnych Grupy, tj. Blach Elektrotechnicznych, Profili oraz Cynku.
W przypadku Segmentu Blach Elektrotechnicznych przychody wzrosły niemal o 53 proc., a wynik Segmentu o 241,4 proc., przy wzroście marży do 19,7 proc. Udział tego Segmentu w strukturze sprzedaży pozostał na poziomie 2020 r. i wyniósł 23,1 proc. Przychody Segmentu Profili wzrosły w nieco większym stopniu, bo o 60,2 proc., natomiast wynik Segmentu wzrósł o 843,1 proc., przy wzroście marży do 13,6 proc. Udział Segmentu Profili w strukturze sprzedaży wzrósł do poziomu 19,4 proc. (z 17,0 proc. w roku 2020).Przychody Segmentu Cynku wzrosły o 28,0 proc., natomiast wynik Segmentu zwiększył się o33,7 proc., przy nieznacznym wzroście marży (z 13,7 proc. do 14,3 proc.). Segment ten miał nadal największy udział w strukturze sprzedaży Grupy, choć spadł on w stosunku do roku2020 (49,6 proc. w porównaniu do 54,6 proc.).W zakresie pozostałej działalności osiągnięto również osiągnięto znaczące wzrosty przychodów (o 55,6 proc.) i wyników (o 271,5 proc.).Należy podkreślić, iż dostęp do gotówki i wysoka płynność finansowa, pozwoliły podmiotowi dominującemu pokryć wyższe zapotrzebowanie na kapitał obrotowy, dając tym samym możliwość realizacji zobowiązań zarówno wobec klientów, jak i dostawców. Zarząd Stalproduktu z zadowoleniem przyjął decyzję Komisji Europejskiej o przedłużeniu na okres kolejnych 5 lat ochrony europejskiego rynku blach transformatorowych przed nadmiernym importem z Chin, Japonii, Korei, Rosji i USA. W Rozporządzeniu Komisji utrzymano mechanizm minimalnych cen importowych i poziomy cen dla poszczególnych grup produktów (różniących się poziomem stratności magnetycznej), określone wpierwotnym Rozporządzeniu wykonawczym z 29 października 2015 r. Zgodnie zopublikowanymstanowiskiemEUROFERU,celeUEwzakresiebezpieczeństwaenergetycznego i klimatu można osiągnąć jedynie poprzez utrzymanie rentownego europejskiego przemysłu GOES. Ponadto uznano, iż blachy transformatorowe są strategicznym produktem z „najwyższej półki”, a Unia Europejska nie może być uzależniona pod względem dostaw od zagranicznych hut zlokalizowanych w Azji, Rosji czy Stanach Zjednoczonych. Z powodu pandemii koronawirusa i wprowadzonych odgórnie znaczących ograniczeń administracyjnych w działalności branży hotelarskiej, Zarząd kilkukrotnie przekładał termin uruchomienia działalności przez nowo wybudowany Hotel Ferreus w Krakowie. Mamy nadzieję, że ostatecznie uda się rozpocząć funkcjonowanie Hotelu pod koniec I półrocza 2022 r. Aktualnie trwa rekrutacja pracowników, integracja systemów informatycznych oraz prowadzone są inne niezbędne działania przygotowawcze. Rozpoczęty w 2020 r. proces przeglądu opcji strategicznych uległ znaczącemu wydłużeniu z uwagi na niekorzystne otoczenie, w tym głównie pandemię koronawirusa. W jego trakcie Spółka prowadziła rozmowy z kilkoma zainteresowanymi podmiotami, jednak nie wyszły one poza etap wstępny, a proponowane warunki nie odpowiadały podstawowym oczekiwaniom Zarządu co do zapewnienia materiału wsadowego przede wszystkim na potrzeby produkcji wysokich gatunków blach transformatorowych oraz zapewnienia korzystnych warunków do dalszego rozwoju poszczególnych segmentów operacyjnych. Biorąc pod uwagę powyższe uwarunkowania, poprawę sytuacji w branży stalowej głównie w zakresie wzrostu cen i lepsze perspektywy na przyszłość oraz poprawę jakości wsadu na blachy HiB od dotychczasowego
dostawcy, Zarząd zarekomenduje wkrótce Radzie Nadzorczej utrzymanie dotychczasowego zakresu prowadzonej działalności. Jednocześnie zaprezentowane zostaną założenia dotyczą cenowych elementów działań strategicznych. W przyszłym roku na Spółkę czekają nowe wyzwania, wynikające głównie z uwarunkowań zewnętrznych. Coraz większe obciążenie kosztami energii i gazu zimnego zmusza Spółkę do poszukiwania rozwiązań służących ograniczeniu tych kosztów. Po pandemii koronawirusa, która wydaje się zbliżać ku końcowi, duża część świata(bezpośrednio i pośrednio), w tym przede wszystkim Europy, została dotknięta pod koniec lutego 2022 r. skutkami kolejnego dramatycznego wydarzenia, tj. wojny w Ukrainie. W wyniku napaści Rosji, naród ukraiński przeżywa olbrzymią tragedię z powodu tysięcy ofiar wśród ludności cywilnej, kilku milionów uchodźców (z czego największa liczba trafiła do Polski) oraz ogromnych zniszczeń obiektów cywilnych (budynków mieszkalnych, szpitali, szkół) oraz szeroko pojętej infrastruktury. Nałożone na Rosję przez Stany Zjednoczone i Unię Europejską pakiety różnorakich sankcji politycznych i gospodarczych, wpływają na poziom handlu z tym krajem i zakłócają wypracowane przez lata łańcuchy dostaw. Z kolei objęcie dużej części Ukrainy działaniami wojennymi uniemożliwia często prowadzenie przez ten kraj normalnej działalności gospodarczej, co prowadzi do ogromnego spadku poziomu PKB, którego odbudowa potrwa zapewne wiele lat. Stalprodukt dokonywał dotychczas uzupełniających zakupów materiałów wsadowych zarówno z Ukrainy, jak i Rosji. W chwili obecnej Zarząd czyni starania dla zastąpienia tychdostaw zakupami z innych kierunków, tj. z europejskich hut, w tym głównie z zakładów działających w ramach koncernu ArcelorMittal, największego i wieloletniego dostawcy Stalproduktu. Powyższe uwarunkowania oraz spodziewane dalsze ograniczenia w imporcie surowców z Rosji (w tym zwłaszcza ropy naftowej i gazu zimnego), przyczyniają się do jeszcze większych wzrostów cen energii, co wpłynie negatywnie na poziom kosztów produkcji europejskich gospodarek, silnie uzależnionych od dostaw z tego kierunku. To z kolei napędza już i tak wysoki poziom inflacji, która sama w sobie jest niekorzystnym zjawiskiem. Korzystając z okazji, pragnę podziękować Załodze i Zarządom wszystkich spółek Grupy Stalprodukt za ich dotychczasowe zaangażowanie, pracę i poświęcenie w uzyskanie przez Grupę jak najlepszych wyników produkcyjnych i sprzedażowych w roku 2021.Mam nadzieję, że nasi akcjonariusze docenią działania podejmowane przez Zarząd dla długofalowego wzrostu wartości Spółki, jak i całej Grupy Stalprodukt.
Piotr Janeczek Prezes Zarządu - Dyrektor Generalny Stalprodukt S.A.
