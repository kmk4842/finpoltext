Szanowni Państwo,
Na początku 2021 roku zastanawialiśmy się, jak pandemia COVID-19 wpłynie na branżę nieruchomości  – skala  wyzwań  zaistniałych  na  skutek  pandemii,  przed  którymi  stanęła globalna  gospodarka,  była  trudna  do  przewidzenia.  Pozostaliśmy  jednak  odporni  na zawirowania i udało nam się funkcjonować w nieustannie zmieniającej się rzeczywistości. Odpowiednio  dostosowując  sposób  działania,  pozostaliśmy  wierni  założeniom  naszej głównej strategii. Dzięki temu utrzymaliśmy wynajem na wysokim poziomie 90% dla całego portfela, jednocześnie odnotowując z kwartału na kwartał stabilne  wyniki finansowe. Dla każdej branży, także nieruchomości, rozwój w otoczeniu tak niestabilnym pod względem sytuacji zdrowotnej czy gospodarczej stał się wyzwaniem, ale jednocześnie też szansą. PIERWSZE KROKI W NOWEJ STRATEGII FINANSOWANIA W  2020  roku  zarząd  podjął  decyzję  o  przejściu  z  finansowania  zabezpieczonego  na finansowanie głównie niezabezpieczone. Aby to osiągnąć agencja Scope Ratings dokonała przeglądu finansowego Spółki i w listopadzie 2020 roku nadała nam rating inwestycyjny BBB-/  z  perspektywą stabilną. Na podstawie tego ratingu  wyemitowaliśmy na  rynku węgierskim obligacje  niezabezpieczone  o wartości  164  mln  euro  w  dwóch  transzach:  110  mln  euro w grudniu 2020 roku i 54 mln euro w marcu  2021  roku.  W  świetle  odniesionego  sukcesu, działając  zgodnie  z naszą  strategią,  rozpoczęliśmy  przygotowania  do  emisji  euroobligacji, ubiegając  się  o  wydanie  ratingu  przez  agencje  Fitch  i  Moody’s,  najbardziej  renomowane agencje ratingowe na świecie. Jesteśmy bardzo zadowoleni z wyników. Agencja Fitch Ratings („Fitch”)  przyznała  rating  inwestycyjny  BBB-  z  perspektywą  stabilną  a  Moody’s  Investors Service – Ba1 z perspektywą pozytywną,  podkreślający dobre wyniki firmy, zaangażowanie w  prowadzenie  działalności  w sposób  przyjazny  dla  środowiska  i  zaufanie  inwestorów:. Nadanie  wszystkich  trzech  ratingów,  w  połączeniu  ze stworzonym przez nas dokumentem „Green  Bonds  Framework”,  umożliwiło  przeprowadzenie  przełomowej  emisji  zielonych euroobligacji o wartości 500 mln euro w czerwcu 2021 roku. Nadsubskrypcja wyniosła 2,8x, przy szczytowej wartości księgi zamówień w wysokości ponad 1,4 mld euro. To kolejny dowód na  to,  że  nasze  zaangażowanie  w zrównoważony  rozwój  spotyka  się  z  zainteresowaniem  ze  strony  inwestorów.  Środki  pozyskane  w  drodze  emisji  obligacji pozwoliły  zrefinansować  493  mln  euro  zabezpieczonych  kredytów  na  realizację  zielonych projektów i zwiększyć udział zadłużenia niezabezpieczonego do poziomu powyżej 50%. Aby dokończyć  przejście  na  głównie  niezabezpieczone  finansowanie  długiem,  uważnie monitorujemy  rynek,  szukając  możliwości  dalszej  emisji  obligacji  powiązanych  ze zrównoważonym rozwojem.  ZMIANY W PORTFELU Wkładamy wiele wysiłku w optymalizację naszego portfela, skupiając się na zrównoważonych inwestycjach na kluczowych rynkach Europy Środkowo-Wschodniej, jednocześnie znajdując nabywców dla części naszych aktywów – zwłaszcza tych na rynkach o niższych ratingach. W 2021  roku dokonaliśmy przełomowej  sprzedaży  naszego portfela biurowego w Belgradzie, które obejmowało nieruchomości takie jak Green Heart, FortyOne, Belgrade Business Center, 19 Avenue i GTC House (łącznie 122.175 mkw. GLA). Transakcja o wartości 267,6 mln euro była  jedną  z  największych  transakcji  tego  typu  w  regionie  Europy  Środkowo-Wschodniej zawartej w ciągu ostatnich 5 lat. W ten sposób staliśmy się jedną z pierwszych firm, która ukończyła w Serbii cały cykl działalności deweloperskiej– od zakupu gruntów i budowy, przez lata cieszenia się wysokimi czynszami i wolnymi przepływami pieniężnymi, aż do wyjścia  z inwestycji na rozsądnych warunkach, powyżej wartości księgowej, stając się w rezultacie jedną  z największych transakcji tego typu  w  regionie CEE.  Środki zostały przesunięte do krajów  o wyższym ratingu – zainwestowaliśmy ponad 310 mln euro w obiekty generujące dochód na Węgrzech.  Ponadto  nabyliśmy  kilka  działek  w Budapeszcie,  Belgradzie  i  Sofii,  z  myślą  o rozbudowie naszego portfela w przyszłości.  Nie  tylko  kupowaliśmy  i  sprzedawaliśmy  nieruchomości,  ale  także  skupiliśmy  się  na działalności  deweloperskiej.  Na  początku  ubiegłego  roku  ukończyliśmy  biurowiec  Matrix  B  w Zagrzebiu i rozpoczęliśmy budowę nowego biurowca GTC X w Belgradzie. Poczyniliśmy znaczne postępy w realizacji dwóch innych projektów – na początku 2022 roku ukończyliśmy Pillar w Budapeszcie, a w trzecim kwartale 2022 roku zostanie ukończona Sofia Tower 2. Ponadto  GTC  modernizuje  swoje  istniejące  biura  –  Centre  Point  1  i  2  w Budapeszcie,  w których przeprowadzono gruntowną renowację parteru, wind, lobby i elewacji, oraz Aeropark Business  Centre  w  Warszawie  i  budynek  Globis  w  Poznaniu,  w  których  w odpowiedzi  na zmieniające  się  potrzeby  najemców  i  trendy  stworzono  innowacyjne  lobby.  W wybranych nieruchomościach w Polsce dla naszych najemców uruchomiliśmy aplikację „Welcome GTC”, umożliwiającą  wygodne  korzystanie  z  udogodnień  dostępnych  w  budynkach.  Dzięki  niej pokazujemy  najemcom,  że  dbamy  o  ich  nowe  potrzeby  i  zapewniamy  im  jeszcze  większy komfort. ZARZĄDZANIE RELACJAMI Z NAJEMCAMI Nasze  podejście  stawiające  najemcę  w  centrum  zainteresowania  i wieloletnia  współpraca  z partnerami, w połączeniu z wysoką jakością naszych obiektów pozwoliły nam wynająć lub przedłużyć najem 180 tys. mkw. powierzchni, a także utrzymać współczynnik wynajęcia na poziomie 90%, co było wielkim osiągnięciem w warunkach pandemii COVID-19. Realizowane przez  nas  nieruchomości  cieszą  się  dużym  zainteresowaniem  ze  strony  potencjalnych najemców, chociaż proces decyzyjny jest obecnie wydłużony. Nasze zespoły obsługujące wynajem powierzchni biurowej stale współpracują z najemcami, weryfikując ich potrzeby i zmiany w modelach pracy. Przewidujemy również, że popyt skupi się przede wszystkim na wysokiej jakości, nowoczesnej i zrównoważonej przestrzeni roboczej, sprzyjającej bardziej elastycznym modelom pracy. To jednak dopiero początek i nie wiemy jeszcze, z jakimi długoterminowymi trendami będziemy mieć do czynienia. Z uwagą śledzimy rozwój  sytuacji  i  zachowujemy  elastyczność,  zmieniając  lub  dostosowując  naszą  strategię zależnie od potrzeb. Z uwagi na to, że pandemia COVID-19 jeszcze się nie skończyła, dużą część naszego czasu poświęciliśmy  branży  handlowej,  w  której po  lockdownach w okresie od stycznia  do  maja zaobserwowaliśmy znaczne odbicie w drugim półroczu – obroty generowane przez najemców zbliżyły się niemal do poziomu z 2019 roku, choć odwiedzalność wciąż pozostaje nieznacznie w tyle, głównie ze względu na brak specjalnych wydarzeń, które w przeszłości przyciągały klientów  do  centrów  handlowych.  W  naszej  ocenie,  w  dłuższej  perspektywie  wiele makrotrendów  ulegnie  przyspieszeniu. Nadal uważamy, że w naszym  portfelu  znajdują się przede wszystkim obiekty handlowe o mocnych fundamentach, a w szczególności takie, które pozwolą sklepom detalicznym sprawnie realizować zamówienia online, obsługiwać zwroty czy świadczyć  usługi  typu  „Click&Collect”.  Powyższe  dotyczy  zwłaszcza  centrów  handlowych dogodnie zlokalizowanych w dzielnicach mieszkalnych i w ich okolicach. Wiele  wskazuje  na  to,  że  w  perspektywie  krótkoterminowej  zarządzanie  i  utrzymanie powierzchni oraz obiektów stanie się ważniejsze dla firm, ich klientów i pracowników. Jeszcze większy nacisk będzie położony na bezpieczeństwo i jakość zajmowanej przestrzeni. Nasze doświadczenie  w  zarządzaniu  nieruchomościami  pozwoli  nam  pozytywnie  wyróżnić  się  na rynku. ZRÓWNOWAŻONY ROZWÓJ RECEPTĄ NA SUKCES Niezmiennie  naszym  priorytetem  pozostaje  zrównoważony  rozwój.  Dążymy  do  realizacji obiektów neutralnych dla środowiska, wyposażonych w najnowsze rozwiązania, spełniające rygorystyczne wymogi BREEAM czy LEED. W ostatnim roku wszystkie nasze nieruchomości w  Polsce  uzyskały  zielone  certyfikaty,  co  jest  olbrzymim  sukcesem.  Do  najważniejszych osiągnięć w 2021 roku zaliczamy certyfikację LEED biurowców Advance Business Center I w Bułgarii i Cascade w Rumunii na poziomie Gold, a także zakończenie procesu certyfikacji ABC II, również z wynikiem LEED na poziomie Gold. Łącznie uzyskaliśmy i odnowiliśmy  zielone certyfikaty dla 18 budynków w 2021 roku i dla kolejnych 7 na początku 2022 roku. Z dumą informujemy, że obecnie 88% wszystkich biurowców GTC posiada taki certyfikat.  Doskonaliliśmy również naszą działalność, aby zrealizować wymagające cele w zakresie ESG. Wszystkie  nasze  nieruchomości  w  Polsce  i  Rumunii  obecnie  są  zasilane  zieloną  energią, a lokalne  biura  również  angażują  się  w  działania  proekologiczne  np.  obchody  Dnia  Ziemi w Polsce. Ponadto w 2021 roku w dalszym ciągu działaliśmy na rzecz poprawy jakości życia naszych  najbliższych  społeczności,  współpracując  z  Fundacją  Virtuosa,  która  pomaga ulepszać placówki medyczne dla dzieci ze schorzeniami kardiologicznymi. Wszystkie te i inne działania  zostały podsumowane w naszym  pierwszym wydaniu raportu ESG. W 2021 roku GTC  jako  pierwszy  deweloper  w  Europie  Środkowo-Wschodniej  opublikował  kompleksowy raport  ESG,  podsumowujący  ponad  25  lat  działalności  Grupy  na  6  różnych  rynkach nieruchomości.  ZWIĘKSZENIE KAPITAŁU I WYNIKI FINANSOWE  Ważnym wydarzeniem bardzo aktywnego roku 2021 była grudniowa emisja akcji – w ciągu dwóch dni liczni polscy i zagraniczni inwestorzy złożyli deklarację zakupu akcji, co przełożyło się na znaczną nadsubskrypcję oferty bazowej obejmującą 55 mln nowych akcji. W związku z dużym zainteresowaniem Spółka zdecydowała się zwiększyć ofertę o ponad 60% i ostatecznie przydzielić 88,7 mln akcji po 6,40 zł za akcję, pozyskując w ten sposób ok. 123 mln euro, które zostaną wykorzystane do wzmocnienia struktury kapitałowej Grupy i sfinansowania działań rozwojowych w przyszłości. Na  koniec  2021  roku  nasz  portfel  nieruchomości  osiągnął  wartość  2,5  mld  euro.  Łączne przychody wyniosły 172 mln euro, a FFO – 74 mln euro. EPRA NTA, czyli wartość aktywów netto Grupy wynosi obecnie 1,3 mld euro, co jest odzwierciedleniem wysokiej jakości naszego portfela.  Nasza  dźwignia  finansowa  wzrosła  w  ciągu  roku  w  wyniku  znacznej  aktywności inwestycyjnej do 53% na koniec roku, jednak sfinalizowanie sprzedaży nieruchomości w Serbii i podwyższenie kapitału w styczniu 2022 roku będzie miało znaczny, korzystny wpływ na LTV, obniżając wartość tego wskaźnika do 42%. GTC charakteryzuje się niskim kosztem zadłużenia na poziomie 2,16% w stosunku rocznym i wysokim wskaźnikiem pokrycia odsetek netto (ICR) na poziomie 3,8.  Niemniej jednak podjęliśmy trudną decyzję o rekomendowaniu czasowego zawieszenia wypłat dywidendy  za  rok  obrotowy  2020.  Uznano,  że  jest  to  właściwy  krok,  biorąc  pod  uwagę okoliczności  i niepewność  co  do  dalszych  warunków  prowadzenia  działalności,  pomimo stabilności finansowej i dobrych wyników w roku obrotowym 2021. Zarząd jest świadomy tego, że dywidenda będzie ważną kwestią dla akcjonariuszy w kolejnych okresach. Będziemy dążyć do wznowienia  wypłat dywidendy  w  odpowiedniej wysokości, gdy tylko prognozy  staną  się pewniejsze.  ŁAD KORPORACYJNY W  zarządzie  Spółki  zaszło  kilka  istotnych  zmian  w  ostatnich  miesiącach  2021  roku  i na początku  2022  roku.  Robert  Snow,  Yovav  Carmi  i  Gyula  Nagy  zrezygnowali  ze  swoich stanowisk  członków  zarządu,  do  zarządu  dołączyły  natomiast  dwie  nowe  osoby.  Pedja Petronijevic  objął  stanowisko  dyrektora  ds.  rozwoju  (CDO),  a  János  Gárdai  dołączył  do zarządu  w  roli  dyrektora  operacyjnego  (COO).  Obecna  struktura  zarządu  umożliwia zarządzanie  wszystkimi  aspektami  naszej  działalności  w  sposób  uporządkowany,  a  każdy z członków  zarządu  jest  odpowiedzialny  za  swój  obszar  działalności:  finanse,  relacje inwestorskie, rozwój i operacje.  W ciągu roku wzmacnialiśmy nasz zespół na wszystkich rynkach, a działalnością w regionie zajmuje się obecnie więcej  pracowników.  Ede  Gulyás awansował  na  stanowisko  dyrektora krajowego GTC na Węgrzech po rezygnacji Roberta Snow. Wcześniej Ziv Gigi awansował na stanowisko  dyrektora  krajowego  GTC  w Rumunii.  W  2021  roku  wielu  utalentowanych profesjonalistów objęło stanowiska menedżerskie, aby pokierować rozwojem działalności na rynkach lokalnych. NAGRODY I WYRÓŻNIENIA Nasze  nieustannie  podejmowane  działania  na  rzecz  ograniczenia  wpływu  naszych nieruchomości na środowisko  przyniosły nam  kilka nagród i wyróżnień.  W 2021 roku GTC otrzymało za opublikowany raport ESG srebrną nagrodę w EPRA Sustainability Best Practices Recommendations,  a  w  uzasadnieniu  wskazano  na  doskonałe  standardy  raportowania i kompleksowo  przedstawione  dane.  Raport  ESG  GTC  otrzymał  również  wyróżnienie  za najlepszy  debiut  w  konkursie  Raporty  Zrównoważonego  Rozwoju  w  Polsce.  W  obszarze rozwoju  portfela  GTC  Polska  otrzymało  nagrodę  Office  Investor  w  EuropaProperty  CEE Investment & Manufacturing Awards, a węgierski oddział GTC zdobył na tamtejszym rynku nagrodę  Investment  Deal  of  the  Year  w  Portfolio  Property  Awards  za  zakup  biurowców Ericsson HQ i evosoft HQ. Wielkie podziękowania i gratulacje dla wszystkich, którzy mieli swój wkład w ten niesamowity sukces! WIARA W RELACJE Kolejny  rok  z  nowymi  falami  pandemii  udowodnił,  jak  wielkie  znaczenie  mają  relacje. Dziękujemy  wszystkim  naszym  interesariuszom  i  partnerom  biznesowym  za  zaufanie i bezgraniczną  wiarę  w wyniki  Grupy  GTC.  Ten  jakże  intensywny,  pełen  aktywności  czas ponownie uwidocznił siłę, jaką mają nasi pracownicy. Bez ich zaangażowania, doświadczenia i rozległej wiedzy branżowej nie osiągnęlibyśmy sukcesu. Grupa GTC działa prężnie, jest zdywersyfikowana i w pełni gotowa sprostać wyzwaniom, jakie niesie ze sobą rok 2022, a także wykorzystać szanse, jakie się pojawią. Patrzymy w przyszłość z pewnością  i  nadzieją,  przekonani,  że  uda  się  nam  zabezpieczyć  jeszcze  lepszy  portfel umów,  ograniczyć  ryzyko  i  skutecznie  zoptymalizować  osiągane  wyniki  dzięki  naszej platformie  regionalnej.  Dziękujemy,  że  towarzyszycie  nam  w  naszej  podróży  –  Państwa zaufanie do naszej misji i wizji mobilizuje nas do wyznaczania sobie nowych, ambitnych celów i realizacji kolejnych projektów.  Nie bylibyśmy w stanie osiągnąć sukcesu ani przygotować się na przyszłe wyzwania bez naszych  pracowników,  najemców,  banków  i  obligatariuszy.  Niezależnie  od  tego,  co przyniesie 2022 rok, cieszymy się z możliwości współpracy i z optymizmem patrzymy w przyszłość.  Jesteśmy  przekonani,  że  dzięki  naszej  regionalnej  platformie  uda  nam  się zabezpieczyć jeszcze lepszy portfel umów, ograniczyć ryzyko i zoptymalizować osiągane wyniki.
Z poważaniem Członkowie zarządu Globe Trade Centre S.A.
Zoltán Fekete Chief Executive  Officer   Ariel A. Ferstman Chief Financial  Officer  János Gárdai Chief Operating  Officer  Pedja Petronijevic  Chief Development Officer