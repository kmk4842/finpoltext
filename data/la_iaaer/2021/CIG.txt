Omówienie
CI Games (WSX: CIG) to niezależny globalny deweloper gier komputerowych i wydawca gier premium ze studiami w Warszawie, Barcelonie, Bukareszcie, Stanach Zjednoczonych i Wielkiej Brytanii. Miniony, 2021 rok był  rekordowy  dla CI Games i trzeci rok z rzędu przyniósł jej konsekwentny wzrostu przychodów i zysku netto przy jednoczesnym utrzymaniu atrakcyjnych marż EBITDA na poziomie 57% w 2021 r. Był to również rok istotnych osiągnięć w rozwoju operacyjnym spółki. W raportowanym okresie CI Games kontynuowała realizację czterofilarowej strategii rozwoju, w tym premierę gry Sniper Ghost Warrior Contracts 2. Nie mamy wątpliwości, że dalsze wdrażanie strategii zdywersyfikowanego portfela pozwoli CI Games osiągnąć sukces zarówno pod względem wyników finansowych, jak i realizowanych projektów. 
Wyniki
W roku 2021, Grupa CI Games wygenerowała przychody netto w wysokości 105,5 mln zł, (2020: 46,0 mln zł), EBITDA w wysokości 60,4 mln zł (2020: 27,8mln zł) i zysk netto na poziomie 38,3 mln zł (2020: 7,1mln zł). Na koniec roku, Grupa posiadała środki pieniężne netto w wysokości 37,8 mln zł ( 2020: 28,2 mln zł) i zerowe zadłużenie (z wyłączeniem leasingu finansowego związanego najmem powierzchni biurowej). Głównym czynnikiem, który przełożył się na tak dobre wyniki, była premiera gry Sniper Ghost Warrior Contracts 2 w czerwcu 2021 r. W raportowanym okresie, projekt wygenerował około 61% przychodów netto Grupy. Dodatkowo, na rynek trafiły dwa nowe tytuły pod marką United Label (niezależny wydawca, w którym jesteśmy większościowym udziałowcem), Eldest Souls oraz Tails of Iron, które odpowiadały za 11% przychodów Grupy netto. Sprzedaż gier z back catalogue wygenerowały pozostałe 28% przychodów netto.  Sprzedaż cyfrowa stanowiła około 69% przychodów netto Grupy za rok 2021, a sprzedaż fizyczna - około 31%. W dalszej perspektywie przewidujemy wzrost udziału gier cyfrowych w przychodach netto Grupy w nadchodzących latach. 
Strategia
Rok 2021 po raz kolejny dowiódł skuteczności naszej strategii opartej na czterech filarach. Jej celem jest tworzenie zrównoważonego i rozwijającego się przedsiębiorstwa, a główne założenia są oparte o dywersyfikację i doskonalenie jakości naszego IP oraz jego efektywne rozwijanie. Strategię realizujemy dzięki optymalnemu połączeniu utalentowanej kadry własnej i współpracy z deweloperami zewnętrznymi. W perspektywie średnio- i długoterminowej planujemy dywersyfikację portfela gier premium poprzez każdy z czterech filarów, jak poniżej, aby stymulować rozwój i generowanie przychodów, zarówno  z już istniejących, jak również nowych produktów. Obecnie  opracowujemy  trzy  główne  gry,  których  w pełni posiadamy  własność intelektualną.  Projekty  te były rozwijane  równolegle  przez  nasze  wewnętrzne studia i zewnętrznych partnerów, głównie w Europie. Pracujemy  nad  trzema  nowymi  grami,  w  przypadku których  wyłącznym  właścicielem  IP  jest  CI  Games. Projekty te powstają równolegle w różnych studiach, położonych głównie w Europie.   Obecnie pracujemy nad trzema nowymi grami, w przypadku których wyłącznym właścicielem IP jest CI Games. Projekty te powstają równolegle w różnych studiach, położonych głównie w Europie. 1.  Lords of the Fallen: Nasze studio wewnętrzne Hexworks od roku 2019 pracuje nad kolejną częścią gry Lords of the Fallen. Projekt jest zarządzany z Barcelony (Hiszpania), we współpracy z naszymi pracownikami znajdującymi się w Rumunii, Wielkiej Brytanii i Francji. Nasze studio, złożone z ponad 60 członków wewnętrznego zespołu deweloperskiego współpracuje ściśle z podmiotami zewnętrznymi w różnych aspektach tworzenia gry, która osiągnęła obecnie zaawansowane stadium rozwoju. W trzecim kwartale 2022 roku planujemy uruchomienie globalnej kampanii marketingowej dla tego tytułu. Projekt zadebiutuje w pełnej cenie  dla nowej generacji konsol i komputerów PC. 2.  Sniper Ghost Warrior: Zespół Underdog Studio, którego jesteśmy właścicielem, tworzył gry Sniper Ghost Warrior Contracts oraz Sniper Ghost Warrior Contracts 2, a obecnie pracuje nad kolejnym tytułem z serii. Studio liczy ok. 50 osób i jest zarządzane przez międzynarodowy zespół kierowniczy; połowa kluczowych twórców gry jest zatrudniona w Polsce. Studio korzysta z usług podmiotów zewnętrznych, co miało ogromne znaczenie przy produkcji gier Sniper Ghost Warrior, jak i Sniper Ghost Warrior Contracts 2. Projekt jest w pełnej fazie produkcyjnej.  3.  Projekt Survive: gra jest opracowywana wspólnie z deweloperem zewnętrznym – czeskim studiem Batfields. Obecnie to najnowsza produkcja Grupy, która będzie kolejnym IP stanowiącym wyłączną własność CI Games. Zespół twórców tej gry tworzy ok. 25 utalentowanych deweloperów, a w przyszłości – ich liczba będzie rosła. Jesteśmy przekonani o dobrych perspektywach rozwoju gatunku survival, który stanowi doskonały dodatek do naszego portfela, zarówno pod względem komercyjnym, jak i możliwości wykorzystania naszych doświadczeń w tworzeniu gier z gatunków First Person Shooter (FPS) i Role Playing Game (RPG).  4.  United Label: Nasza współpraca z United Label  rozwija się bardzo dobrze. Cieszą mnie dotychczasowe efekty tego wydawnictwa. W latach 2020 i 2021, pod tą marką wyprodukowano trzy gry niezależne, które odniosły sukces komercyjny. Zespół United Label pracuje nad kolejnymi, ekscytującymi projektami, stawiając sobie za cel dostarczanie atrakcyjnych produktów odbiorcom na całym świecie i dalsze rozwijanie naszego portfela gier. 
ZESPÓŁ
Nasz niezawodny międzynarodowy zespół kierownictwa skutecznie zarządzał organizacją z różnych lokalizacji geograficznych, pracując zarówno zdalnie, jak i stacjonarnie, umożliwiając naszym zespołom elastyczne funkcjonowanie w różnych regionach. W roku 2021, około 40% naszego zespołu pracowało z Polski, a pozostałe 60% - z różnych krajów Europy, w tym Hiszpanii i Wielkiej Brytanii, a mniejsze grupy także ze Stanów Zjednoczonych.  W roku 2021 założyliśmy nowy ośrodek w Wielkiej Brytanii, który obecnie kieruje naszą działalnością marketingową, sprzedażową i rozwojową, zapraszając do współpracy najlepszych i najbardziej doświadczonych specjalistów. Na koniec roku, zespół z Wielkiej Brytanii liczył ośmiu członków - profesjonalistów o ogromnych umiejętnościach, cieszących się doskonałą reputacją w branży gier komputerowych, którzy wnieśli bardzo duży wkład w naszą globalną działalność.  Od 2 marca 2022 r. David Broderick jest Wice Prezesem Zarządu CI Games i pełni funkcję CFO. Wcześnie, przez trzy lata, David pełnił funkcję CFO w notowanej na AIM Keywords Studios, a wcześniej pracował przez ponad osiem lat w największych europejskich tanich liniach lotniczych, Ryanair Holdings plc, jako Dyrektor Relacji Inwestorskich. Liczę na to, że w nadchodzącym roku będę miał okazję dzielić się z Państwem dalszą historią  naszego rozwoju i kolejnymi sukcesami.  Analiza opcji strategicznych Przystąpiliśmy do analizy opcji strategicznych Grupy, które mogą umożliwić dalszy wzrost CI Games i maksymalizację wartości spółki na rzecz udziałowców. W tym celu Zarząd CI Games podjął decyzję o podjęciu współpracy z Joh. Berenberg, Gossler & Co. KG, London Branch. Obecnie rozważamy możliwość wprowadzenia akcji spółki na kolejną giełdę – Rynek Londyńskiej Giełdy Papierów Wartościowych. Aktualne informacje w tym zakresie będę przekazywać Państwu w stosownym czasie.
Perspektywy
U podstaw długoterminowego popytu na gry komputerowe leżą mocne trendy technologiczne i rozbudowana baza graczy. Proces stopniowego przechodzenia na dystrybucję cyfrową, premiery konsol nowej generacji i rozwój gier jako usług stwarzają nowe możliwości. Spodziewamy się, że bieżący rok finansowy będzie okresem dalszej konsolidacji naszych ostatnich postępów i inwestycji w celu kontynuacji rozwoju. Rok 2022 będzie spokojniejszy pod względem premier nowych tytułów, obecnie mocno koncentrujemy się na zapewnieniu zrównoważonego wzrostu z naszego najsilniejszego dotychczas portfolio gier i treści w 2023 roku i później.  Kolejna część gry Lords of the Fallen to największy jak dotąd projekt CI Games, którego celem jest skapitalizowanie rosnącej popularności tego gatunku na całym świecie.  Mamy solidne podstawy, by oczekiwać, że kolejna gra z serii Sniper Ghost Warrior przybliży ten tytuł większej liczbie odbiorców, niż kiedykolwiek dotąd.  Projekt Survive także stwarza CI Games ogromne możliwości zaistnienia w tym niezwykle atrakcyjnym gatunku, dzięki wykorzystaniu dotychczasowych doświadczeń Grupy. CI Games koncentruje się na wprowadzaniu nowych tytułów co 12-18 miesięcy, aby jeszcze bardziej zdywersyfikować swoje portfolio, a także poszerzyć strumienie przychodów. Realizacja tego założenia przełoży się na jeszcze bardziej zrównoważone zyski Grupy: oprócz premier nowych gier  będziemy jednocześnie  utrzymywać  istotne przychody z  back catalogue’u CI Games.  Jestem wyjątkowo podekscytowany perspektywą jaka stoi przed Grupą oraz jej planami na przyszłość. Dziękuję wszystkim naszym pracownikom, partnerom i współpracownikom za ich ciężką pracę i zaangażowanie, szczególnie w okresie pandemii COVID-19. Dzięki doskonałemu zespołowi, interesującym IP i dobrej pozycji finansowej, CI Games dysponuje dziś ogromnym potencjałem do dalszych wzrostów. Spodziewam się, że będę mógł dzielić się z Państwem naszymi kolejnymi sukcesami w roku 2022, jak i w dalszych latach. 
Marek Tymiński CEO, Prezes Zarządu 7 kwietnia 2022 r
