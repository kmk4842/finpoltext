SZANOWNI AKCJONARIUSZE,
Za nami drugi rok, który upłynął pod znakiem pandemii koronawirusa. Był on dla nas pełen wyzwań i zmienności,  ale  też  pozytywnych  doświadczeń  związanych  z  szybkim  powrotem  Użytkowników MultiSport oraz B2C do aktywności fizycznej w drugiej połowie roku. Był to dla nas również rok wytężonej pracy, ponieważ, pomimo pandemii, podejmowaliśmy wiele działań rozwojowych, koncentrując się na szansach i możliwościach, które widzimy w średniej i długiej perspektywie.  W pierwszym półroczu minionego roku mierzyliśmy się z lockdownami na większości naszych rynków. Do początku czerwca w Polsce działalność obiektów sportowych była istotnie ograniczona, a w Czechach i na Słowacji – z uwagi na zamknięcie obiektów sportowych – program MultiSport był zawieszony. Na rynku bułgarskim i chorwackim z pełnym lockdownem mierzyliśmy się w trakcie pierwszego kwartału minionego roku.  Od  czerwca  obiekty  sportowe  na  wszystkich  naszych  rynkach  ponownie  działały  (w  reżimach sanitarnych),  a my  zaczęliśmy odbudowę bazy kart MultiSport  oraz karnetów  B2C. W  czerwcu liczba aktywnych kart sportowych w Grupie Kapitałowej wyniosła 795 tysięcy, rok 2021 zakończyliśmy z ponad 1,1 milionem aktywnych użytkowników. Pomimo kolejnej fali koronawirusa, z którą borykały się nasze rynki w czwartym kwartale 2021 roku., obserwowaliśmy również duże zainteresowanie abonamentami w naszych klubach. Uznajemy te wyniki za bardzo dobre; cieszymy się z szybkiego powrotu do aktywności fizycznej MultiSportowców i klientów B2C oraz dziękujemy naszym Klientom i Użytkownikom – zarówno w Polsce jak i na rynkach zagranicznych - za zaufanie i lojalność.  W roku  2021 roku  zanotowaliśmy przychody w  wysokości  niespełna miliarda  złotych  –  nieco poniżej poziomu z poprzedniego roku. EBITDA grupy wyniosła 205 mln złotych i była porównywalna do wyniku z 2020  roku.  Wyniki  grupy  Benefit  Systems  w  ostatnich  dwóch  latach  z  uwagi  na  wpływ  pandemii  i związanych z nią ograniczeń były poniżej historycznych poziomów i naszych ambicji. Mamy nadzieję, że w  kolejnych latach  nie będziemy  mierzyli  się z  kolejnymi  obostrzeniami,  a nasze  wyniki  będą w  pełni odzwierciedlały potencjał Grupy Kapitałowej.  Grupa  dobrze  poradziła  sobie  w  obszarze  zarządzania  płynnością  i  stabilności  bilansu.  Cash  flow operacyjny w 2021 roku. wyniósł 240 mln (vs. 222,1 mln w 2020 roku), a rok zakończyliśmy z pozytywnym stanem gotówki netto (w  porównaniu do długu netto na  poziomie 37,7 mln  na koniec 2020 roku). W minionym  roku  –  podobnie  jak  w  2020  roku  –  nadal  z  dużą  rozwagą  podchodziliśmy  do  capexu związanego  z  rozwojem  organicznym  (74,1  mln);  przeznaczyliśmy  natomiast  62,5  mln  na  wydatki inwestycyjne w obszarze M&A.    Miniony rok – pomimo wyzwań związanych z pandemią koronawirusa – był dla nas również okresem koncentracji  na  rozwoju  oraz  nowych,  perspektywicznych  projektach.  W  połowie  roku  zaczęliśmy pilotażowy projekt MultiSport w Turcji. Zatrudniliśmy na tym rynku kluczowy personel i rozpoczęliśmy budowę  sieci  partnerskiej;  w  nadchodzących  miesiącach  planujemy  działania  komunikacyjne  z potencjalnymi klientami i rozpoczęcie dystrybucji kart testowych.  W drugim półroczu nabyliśmy kontrolujący pakiet w sieci siłowni Total Fitness, w ramach której działa 14 klubów  na  rynkach  warszawskim  i  trójmiejskim.  Obiekty  Total  Fitness  charakteryzują  się  wysoką popularnością wśród użytkowników MultiSport jak również bardzo wysoką efektywnością sprzedaży B2C. W obszarze działalności fitness w maju wystartowaliśmy z projektem Zdrofit Zdrowe Miejsce, w ramach którego  w  wybranych  klubach  oferujmy  naszym  klientom  i  użytkownikom  usługi  z  obszaru fizjoprofilaktyki  i  kinezyterapii.  Rozwijaliśmy  również  Yes2Move  -  naszą  platformę  do  ćwiczeń  online. W 2021  roku  otworzyliśmy  5  nowych  klubów  fitness  (2  w  Polsce,  3  na  rynkach  zagranicznych). Zamknęliśmy również 10 obiektów – były to lokalizacje, które już przed pandemią charakteryzowały się niesatysfakcjonującą rentownością i miały ograniczone perspektywy poprawy wyników.
Prowadziliśmy również prace nad rozwojem naszego nowego projektu MultiLife – produktu, który oferuje pracodawcom i pracownikom szereg usług – przede wszystkim online - związanych m.in. ze zdrowym i aktywnym trybem życia, dobrostanem psychicznym i fizycznym, zdrową dietą czy samorozwojem. Pracę nad  tym  projektem  mają  charakter  organiczny  wspierany  przez  przejęcia  mniejszych  podmiotów  w obszarze technologii i contentu. W 2021 roku zrealizowaliśmy dwie takie transakcje – nabyliśmy spółkę YesIndeed specjalizującą się w rozwiązaniach grywalizacyjnych oraz aplikację Focusly oferującą naukę medytacji oraz mindfulness.  W 2021 roku prowadziliśmy również liczne działania w obszarze ESG oraz CSR, choć miały one mniejszą skalę  niż  przed  pandemią.  W  październiku  przeprowadziliśmy  panel  interesariuszy,  podczas  którego przedstawiciele  różnych  grup  naszych  interesariuszy  wskazywali  kluczowe  zagadnienia  w  obszarze raportowania ESG. W czerwcu jako jeden z pierwszych członków przystąpiliśmy do 30% Club Poland – polskiej odsłony globalnej kampanii społecznej promującej różnorodność płci we władzach firm. Jeśli chodzi  o  kwestie  środowiskowe,  rozpoczęliśmy  projekt  badania  ryzyk  klimatycznych  dla  Grupy  oraz kontynuowaliśmy pomiar śladu węglowego. Ponadto, przeprowadziliśmy również liczne zbiórki i akcje charytatywne, a w ramach Letniej Gry MultiSport wsparliśmy organizacje pozarządowe. Za nami kolejny rok, w którym pandemia koronawirusa stawiała przed nami liczne wyzwania. Dziękujemy naszym Interesariuszom - Akcjonariuszom i Obligatariuszom, Pracownikom, Klientom i Użytkownikom oraz  Parterom  za  zaufanie,  poświęcenia  i  wspólny  wysiłek  w  budowaniu  ekosystemu  rozwiązań wspierających aktywności fizyczną i zdrowie oraz świadczeń pozapłacowych. Pozytywnie  oceniamy  początek  bieżącego  roku  –  na  koniec  1  kwartału  2022  liczba  aktywnych  karta sportowych sięgnęła poziomu 940,5 tysięcy w Polsce oraz 316,3 tysięcy na rynkach zagranicznych. Dobre wyniki sprzedażowe zanotowały również nasze sieci fitness. Analizując nasze otoczenie biznesowo, na początku  roku  dostrzegaliśmy  korzystne  prognozy  ekspertów  związane  z  otoczeniem makroekonomicznym  oraz  dobre  sygnały  z  rynku  pracy.  W  połączeniu  z  rosnącą  popularnością aktywności fizycznej oraz profilaktyki zdrowotnej, pozwalały one oczekiwać korzystnych warunków do rozwoju naszego biznesu. Jednak tragiczna w skutkach inwazja Rosji na Ukrainę skłania do większej ostrożności w  ocenie  perspektyw. Jesteśmy  poruszeni tragedią,  która dzieje  się  za naszą wschodnią granicą i zaangażowaliśmy się w pomoc m.in. organizując zbiórki charytatywne. Bezpośrednio, nasza działalność  nie  została  dotknięta  wojną.  Trudno  jednak  przewidzieć  średnio-  i  długoterminową  skalę wpływu rosyjskiej inwazji na sytuację makro naszego regionu i, tym samym, otoczenie biznesowe Grupy Kapitałowej. Przygotowujemy się na zwiększenie presji inflacyjnej, z którą w ostatnim czasie mierzą się gospodarki Polski i innych krajów, w których działamy.  Na pewno z niezmienną determinacją będziemy pracować nad odbudową naszego biznesu po pandemii, dostarczaniem  naszym  Klientom  i  Użytkownikom  atrakcyjnych  produktów  i  usług  oraz  budowaniem wartości dla Akcjonariuszy.
Zarząd Benefit Systems S.A.