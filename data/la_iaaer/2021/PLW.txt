Szanowni Akcjonariusze,
w 2021 roku spółki z  Grupy Kapitałowej PlayWay S.A. (dalej: Grupa) prowadziły prace nad licznymi grami. Spółki z Grupy, założone w 2020 roku, rozpoczęły prezentacje swoich gier poprzez dokonywanie publikacji dem i prologów gier, a spółki z Grupy o dłuższym stażu wydały swoje gry.  Do najważniejszych premier gier spółek z Grupy, które miały miejsce w 2021 roku, zaliczyć można: ▪  03.2021 r. – premierę gry Mr. Prepper – Rejected Games sp. z o. o. ▪  03.2021 r. – premierę gry The Tenants – Frozen District sp. z o. o. ▪  05.2021 r. – premierę gry Farm Manager 2021 – Sim Farm S.A. ▪  05.2021 r. – premierę gry The Gold Rush w wersji Xbox i PS4 – Code Horizon S.A. ▪  07.2021 r. – premierę gry Cooking Simulator VR  – Big Cheese Studio S.A. ▪  08.2021 r. – premierę gry Bum Simulator – Ragged Games S.A. ▪  09.2021 r. – premierę gry Gas Station Simulator – Movie Games S.A. & Drago Entertainment S.A. ▪  10.2021 r. – premierę gry Succubus – Madmind Studio S.A. ▪  10.2021 r. – premierę gry House Flipper Luxury House – Frozen District sp. z o. o. ▪  11.2021 r. – premierę gry Prison Simulator – Baked Games S.A. ▪  11.2021 r. – premierę gry Motor Mechanic Simulator – Play2chill S.A.  Ponadto w sierpniu 2021 r. miała miejsce premiera gry Car Mechanic Simulator 2021 na platformie Steam oraz na konsoli Xbox i Playstation, która została wydana na kontach wydawniczych PlayWay S.A. Jednocześnie premiera gry Car Mechanic Simulator 2021 okazała się najważniejszą premierą w Grupie, a ilość łącznie zalogownych graczy przekroczyła 22 tysiące, wspinając się podczas premiery na piąty wynik w historii gier tworzonych w Polsce. Obecnie liczba recenzji przekroczyła 12 tysięcy, ze średnią oceną 95%.  Warto również zauważyć, że Gra Cooking Simulator VR  została wybrana, w głosowaniu graczy sklepu Steam, najlepszym produktem VR z 2021 roku na platformie Steam.  W pierwszym kwartale 2022 r. ukazały się dobrze przyjęte przez graczy na platformie Steam następujące gry: ▪  gra Animal Shelter Simulator, której producentem jest Games Incubator S.A. ▪  gra Car Detailing Simulator, której producentem jest Games Incubator S.A. oraz GameFormatic S.A.  Powyższe gry uzyskały wysokie oceny w recenzjach  na platformie Steam oraz znalazły grupy docelowe graczy w swoich niszach.   Coraz więcej spółek z Grupy przekazuje dla graczy dema i prologi gier, co pozwala na uzyskanie informacji zwrotnej w postaci komentarzy i opinii, które pomagają w dopracowaniu produkcji gier mając na uwadze preferencje graczy oraz zauważone błędy.  W 2022 roku Grupa dalej będzie poszukiwała pomysłów na gry, badała zainteresowanie grami poprzez liczne kanały marketingowe oraz kontynuowała produkcję lub rozwój gier, które zyskały przychylność graczy. Gry, które spotkają się z mniejszym zainteresowaniem, będą tworzone w nowych mniej doświadczonych zespołach.   W 2021 roku PlayWay S.A. utworzyła nową siedzibę dla PlayWay Warszawa, znajdującą się na warszawskim Powiślu, w której obecnie stacjonuje kilka zespołów z różnych spółek Grupy. W siedzibie PlayWay Warszawa cyklicznie odbywają się  konkursy GameJam, które przyciągają młodych twórców do stacjonujących tam zespołów.
W  przygotowaniu  są  obecnie  kontynuacje  najważniejszych  gier  z  Grupy,  ale  szczegółowe  informacje  o  nich  będą przekazywane bliżej planowanych terminów premier. W 2023 roku planowana jest premiera gry House Flipper 2 - na Steam oraz konsole. W 2022 roku Grupa planuje liczne premiery, które dla młodych spółek z Grupy oraz ich zespołów mogą przynieść pierwsze zyski i pomóc w ich dalszym rozwoju.
Z poważaniem,  Krzysztof Kostowski Prezes Zarządu PlayWay S.A.