Szanowni Państwo,
Rok 2021 stał pod znakiem odbudowy rynku kolejowego po wprowadzanych w związku z epidemią COVID-19  ograniczeniach  w  roku  2020.  Charakteryzował  się  z  zarówno  wzrostem  gospodarczym, wysoką  dynamiką  produkcji  przemysłowej  przyczyniającą  się  do  wzrostu  koniunktury  w  segmencie transportu  kolejowego,  jak  i  wysokim,  nie  tyko  inflacyjnym,  wzrostem  istotnej  części  kosztów ponoszonych przez spółki Grupy PKP CARGO.  Odnotowany  w  2021  roku  wzrost  masy  przewiezionych  towarów  oraz  wzrost  udziałów  rynkowych Grupy  PKP  CARGO  stanowi  dobrą  podstawę  do  intensyfikacji  wysiłków  zmierzających  do  poprawy efektywności  ekonomicznej  podmiotów  Grupy  PKP  CARGO  w  kolejnych  latach.  Należy  jednak uwzględniać  fakt,  że  europejska  gospodarka  w  rok  2022  wchodzi  zdestabilizowana  poważnymi skutkami  globalnych sankcji  gospodarczych, nałożonych  na Federację  Rosyjską  w  związku  z  agresją zbrojną na Ukrainę.  Dla Grupy PKP CARGO będzie to kolejny rok, w którym będziemy stawiali czoła wyzwaniom rynkowym oraz oczekiwaniom naszych klientów w kraju i za granicą.
Zarząd PKP CARGO S.A.:  Władysław Szczepkowski Marek Olkiewicz  Zenon Kozendra p.o. Prezes Zarządu  Członek Zarządu ds. Operacyjnych Członek Zarządu – Przedstawiciel Pracowników