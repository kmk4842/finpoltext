Szanowni Państwo,  Ze szczególną satysfakcją przekazuję w Państwa ręce raport roczny Auto Partner S.A. oraz  Grupy Auto Partner za 2021 rok.   Za  nami  rekordowy  rok  działalności.  Ponownie  udowodniliśmy,  że  mimo  wielu  wyzwań,  m.in. wynikających z ciągle obecnej w 2021 r. pandemii Covid-19, jesteśmy w stanie efektywnie prowadzić naszą  działalność  i  osiągać  świetne  wyniki  finansowe.  Grupa  Auto  Partner  w  2021  r.  zanotowała dwucyfrowy wzrost przychodów ze sprzedaży przebijając po raz pierwszy w historii barierę ponad 2 mld zł –– wyniosły one 2,26 mld zł, czyli były o 35,4% wyższe rok do roku. Jeszcze bardziej imponujący był  wzrost  zysku  netto,  który  sięgnął  rekordowych  186  mln  zł,  czyli  był  o  68%  wyższy  r/r. Udowodniliśmy, że korzystając  z  rosnącego  popytu  na  części  samochodowe,  rośniemy  szybciej niż rynek.  Nie byłoby to jednak możliwe bez odważnych decyzji podjętych przez Zarząd na początku 2020 r., gdy rozpoczęła  się  pandemia  Covid-19,  która  mocno  zmieniła  funkcjonowanie  naszej  Grupy.  Dzięki niezwykle dynamicznemu zarządzaniu sytuacją kryzysową dwa lata temu oraz optymalizacji procesów w  celu  sprostania  występującym  utrudnieniom,  dziś  możemy  pokazać  efekty  tych  decyzji  i zaprezentować  naszym  Akcjonariuszom  rekordowe  wyniki  finansowe.  Co  szczególnie  istotne, zwiększając  znacząco  skalę  działalności  jednocześnie  utrzymaliśmy  rentowność  marży  brutto  ze sprzedaży na wysokim poziomie (29,1% wobec 28,5% rok wcześniej).   Na wzrost przychodów ze sprzedaży w 2021 r. wpływ miało m.in. otwarcie kilkunastu nowych filii w Polsce oraz nowych kierunków i tras eksportowych,  rozszerzenie  asortymentu oraz jeszcze lepsze dopasowanie  go  do  potrzeb  klientów  z  różnych  segmentów  cenowych  oraz  systematyczna optymalizacja.  Miniony  rok  był  dla  nas  czasem,  kiedy  to  umocniliśmy  naszą  pozycję  zarówno  w  kraju,  jak  i  na zagranicznych  rynkach.  Po  raz  kolejny  nasza  rosnąca  aktywność  eksportowa  doprowadziła  do osiągnięcia rekordowych wzrostów w tym obszarze. Sprzedaż na rynki zagraniczne w 2021 r. stanowiła już blisko 46% sprzedaży Grupy, a rok do roku zwiększyła się o 46,3% , po raz pierwszy w naszej historii przekraczając poziom 1 mld zł. Na zagranicznych rynkach mamy jeszcze sporo do osiągnięcia, dlatego w  2022  r.,  jak  i  kolejnych  latach,  będziemy  dążyli  do  dalszego  zintensyfikowania  działalność eksportowej.  Istotnym elementem, który wpływa na naszą przewagę konurencyjną i bardzo dobre wyniki finansowe Grupy jest także nasz ciągły rozwój w zakresie automatyzacji procesów oraz IT. Nasze nowoczesne katalogi  zamówień,  jak  i  aplikacja  mobilna  do  katalogu  zamówień  online  –  AP  CAT,  doskonale odpowiadają  na  potrzeby  klientów.  Wiemy,  że  wprowadzając  nowoczesne  rozwiązania  i  systemy ułatwiamy naszym klientom proces składania zamówień, a także usprawniamy działania operacyjne Grupy. Automatyzacja, cyfryzacja oraz dążenie do innowacyjnych rozwiązań napędzają współczesne biznesy, także ten z branży automotive. Dlatego jest to obszar, w którym nie powiedzieliśmy jeszcze ostatniego słowa i ciągle pracujemy nad usprawnieniami.    Grupa stale rozwija sieć dystrybucji i w 2021 r. otworzyła 14 nowych oddziałów w Polsce i w efecie łączna  ich  liczba  wynosi  106.  W  minionym  roku  mocno  pracowaliśmy  także  nad  rozwojem  sieci zrzeszonych warsztatów niezależnych pod marką MaXserwis, a także rozwijamy zakres asortymentu marki własnej MaXgear. Dodatkowo w minionym roku Grupa podjęła decyzję o utworzeniu nowego centrum logistyczno-magazynowego w Poznaniu o łącznej powierzchni około 14 tys. mkw. Obecnie łączna powierzchnia magazynowa Auto Partner wynosi ponad 100 tys. mkw.  Rok 2022 także rozpoczął się dla nas obiecująco. Skonsolidowane przychody ze sprzedaży wynosiły kolejno: w styczniu 198,19 mln zł (wzrost o 36,13% r/r), lutym 198,14 mln zł (+35,82% r/r) i marcu 243,2 mln  zł  (+32%).  Potwierdza  to,  że  jesteśmy  godnym  zaufania  i  pewnym  partnerem  dla  naszych odbiorców. Swoimi działaniami zapewniamy ciągłość dostaw i stabilność naszych klientów.   Początek roku przyniósł jednak także niepokojące informacje geopolityczne, czyli agresję zbrojną Rosji w Ukrainie. Jako Grupa, jak i indywidualnie pracownicy Auto Partnera, robimy wszystko, aby wspierać Obywateli  Ukrainy,  zarówno  tych,  którzy  pozostali  w  swojej  ojczyźnie,  jak  i  tych,  którzy  szukają bezpiecznego  schronienia  w  Polsce.  Z  biznesowego  punktu  widzenia  nie  oczekujemy  wyraźnego negatywnego przełożenia się wojny na nasze wyniki finansowe w 2022 r.   Miniony rok utwierdził nas w przekonaniu, że tworzymy w Grupie Auto Partner silny i zgrany zespół. Z takim zespołem pewnie wchodzimy w 2022 r. gdyż wiemy, że sprostamy możliwym pojawiającym się wyzwaniom, jednocześnie efektywnie wykorzystując rynkowe szanse.
Z wyrazami szacunku, Aleksander Górecki Prezes Zarządu Auto Partner S.A.