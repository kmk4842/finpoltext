Drodzy Akcjonariusze, Pracownicy, Kontrahenci,
Przedstawiam Wam Raport Roczny Grupy R22 za 2021 r. Kolejny raz możemy pochwalić się wysoką dynamiką
wzrostu wyników. W minionym roku dynamika wzrostu przychodów, zysku EBITDA i zysku netto przypadającego
akcjonariuszom jednostki dominującej wyniosła ponad 20%.
W 2021 roku przychody Grupy wyniosły 296,6 mln zł i były o 33% wyższe niż rok wcześniej. W samym IV kwartale
2021 roku Grupa wypracowała przychody w wysokości 87,2 mln zł (wzrost o 23% względem Q4 2020). W 2021 roku
skorygowana EBITDA osiągnęła wartość 77,2 mln zł, a zysk netto dla akcjonariuszy jednostki dominującej wyniósł
25,4 mln zł (wzrost o 24% r/r). Tak dobre wyniki to efekt wzrostu we wszystkich głównych obszarach naszej
działalności, możliwy dzięki zarówno działaniom organicznym, jak i skutecznej realizacji przejęć.
Skorygowana EBITDA segmentu cyber_Folks wzrosła aż o 32% r/r
, przy relatywnie niewielkim, bo 11% wzroście
przychodów segmentu. Było to możliwe dzięki przeformatowaniu bazy klientów przy zbliżonej rok do roku liczbie
klientów mamy zdecydowanie więcej tych aktywnie korzystających z naszej oferty. W szczególności z branży
e commerce. Dodatkowo charakteryzują się oni wyższym potencjałem dalszego wzrostu.
Wśród najważniejszych wydarzeń ubiegłego roku należy wyróżnić udane IPO
Vercomu o wartości 225 mln zł oraz
zrealizowane przez tą spółkę w III kwartale inwestycje w Freshmail oraz PushPushGo. Kupiony za 29,8 mln zł
Freshmail posiada bazę ponad 6,5 tys. klientów i był jednym z liderów polskiego rynku e mail marketingu
z rozbudowaną ofertą usług. Natomiast PushPushGo wyróżniał się kompetencjami zespołu i potencjałem
rozwoju technologii opracowywanej przez spółkę.
Pod koniec sierpnia 2021 roku, poprzez spółkę cyber_Folks, zainwestowaliśmy w SellIntegro. To dynamicznie rosnąca firma
specjalizującą się w automatyzacji i masowej integracji systemów zarządczych i księgowych z platformami e commerce.
Natomiast pod koniec września ubiegłego roku, również za pośrednictwem cyber_Folks, przejęliśmy Zenbox.pl. Pozwoliło to
umocnić nasza pozycję na rynku usług hostingowych i sprzedaży domen. Dzięki tej akwizycji Grupa R22 zyskała dodatkowe
20 tys. klientów hostingowych i ponad 30 tys. obsługiwanych domen.
Intensywnie pracujemy nad rozwojem naszej Grupy, w szczególności w obszarze rozwiązań technologicznych i usług
dla e commerce. Jest to dla nas szczególnie ważne, ze względu na dynamiczny wzrost tego rynku oraz możliwość
zaproponowania klientom tego segmentu szeregu usług dodatkowych i wsparcie ich w rożnych aspektach prowadzenia
biznesu. Wspomniane wcześniej transakcje wzmacniają nasze wysiłki w zakresie wzrostu organicznego. Nasza Grupa opiera
się na trzech głównych filarach: Grupa cyber_Folks , Grupa Vercom i segment SaaS.
Dziękuję wszystkim zaangażowanym w rozwój Grupy R22. Pracownikom i partnerom Grupy, Klientom
i Inwestorom za efektywną współpracę i okazane zaufanie.
Z poważaniem,
Jakub Dwernicki