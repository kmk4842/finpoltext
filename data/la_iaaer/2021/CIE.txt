Szanowni Państwo,
wraz z końcem 2021 roku zakończyliśmy realizację naszej strategii na lata 2019-2021. Przy-gotowując ją, nakreśliliśmy kluczowe kierunki rozwoju, cele i zadania, które najkrócej można streścić jako przekształcenie Grupy CIECH w nowoczesny koncern chemiczny z globalnymi ambicjami.  Rozpoczęliśmy  i  kontynuujemy  szeroko  zakrojone  procesy  restrukturyzacyjne, uruchomiliśmy inwestycje o skali historycznej, usprawniliśmy szereg działań w kluczowych obszarach biznesowych, zredukowaliśmy słabości i wzmocniliśmy naszą siłę konkurencyjną. Nie spodziewaliśmy się, że rozważnie zaplanowaną strategię będziemy realizować najpierw w bezprecedensowo występujących warunkach pandemii koronawirusa, a następnie, pod koniec 2021 roku, w obliczu zagrożenia wojną, której widmo finalnie zmaterializowało się na początku 2022 roku. Skala zakłóceń w gospodarce, wzrost niepewności, a w ślad za tym ogromna zmienność na rynkach finansów i surowców, wymagały i wciąż wymagają od nas nadzwyczajnego zaanga-żowania i odpowiedzialności. Wyniki, które osiągnęliśmy w tak trudnym otoczeniu, dowodzą, że nasz Zespół cechuje się pro-fesjonalizmem, wysokim poziomem przygotowania merytorycznego i świadomością biznesową. Świadczą one też o tym, że wartości: odpowiedzialność, niezawodność, zespół i rozwój, realnie przyświecają naszym działaniom na co dzień. Serdecznie dziękuję za to wszystkim Pracownikom i Pracownicom naszej Grupy i przekazuję wyrazy uznania. Osiągnęliśmy bardzo dobre wyniki finansowe i, mimo bezprecedensowych wyzwań, w ciągu trzech lat realizacji strategii po-prawiliśmy wszystkie istotne wskaźniki. Skonsolidowany zysk EBITDA(Z) wyniósł 734 mln zł – to o 129 mln zł więcej niż przed rokiem i o 100 mln zł więcej niż w roku 2018, poprzedzającym wdrożenie strategii. Zadbaliśmy o zyskowność naszego biznesu, utrzymaliśmy dyscyplinę kosztową, niezbędną w inflacyjnym otoczeniu, i wykazaliśmy się elastycznością oraz umiejętnościami szybkiego reagowania zarówno w obliczu ryzyk, jak i nowych szans biznesowych. Wysoką  jakość  tego  wyniku  potwierdziliśmy  w  przepływach  pieniężnych  –  cashflow  operacyjny  wyniósł  w  2021  roku  aż  1 279 mln zł, o 512 mln zł więcej niż przed rokiem i o 825 mln zł więcej niż w roku 2018. Dzięki koncentracji na efektywności obiegu gotówki i  skrupulatnemu  zarządzaniu  kapitałem obrotowym  niemal potroiliśmy nasze  operacyjne  przepływy pie-niężne.  W efekcie, dług netto w stosunku do zysku EBITDA liczony zgodnie z postanowieniami umów kredytowych spadł do 1,63 x EBITDA, o 0,82 p.p. w ciągu minionego roku i o 0,74 p.p. od końca roku 2018. Sam dług netto wyniósł 1 178 mln zł – to o ponad 300 mln mniej niż rok wcześniej i w porównaniu z początkiem okresu strategicznego. Nasza pozycja bilansowa jest więc silna i bezpieczna. Jesteśmy przygotowani do przeciwdziałania ryzykom i szokom rynko-wym, których nie brakowało w poprzednich latach. Jesteśmy również gotowi odpowiedzieć pozytywnie na szanse i okazje, jeśli takie pojawią się. Znakomita konwersja gotówki, którą zapewniliśmy dzięki skutecznej realizacji naszych planów, pozwoliła nam sfinansować z bieżących przepływów operacyjnych największy w historii CIECHu program inwestycyjny, który rozwinął nasz biznes. Wierzę, że to działanie w przyszłości znacząco poprawi nasze wyniki finansowe i operacyjne.  Strategia 2019-2021 to trzy przełomowe projekty. Zbudowaliśmy w Stassfurcie jedną z najnowocześniejszych warzelni soli, korzystającą z naszych własnych surowców i umiejscowioną w otoczeniu najatrakcyjniejszych rynków Europy. Obecnie przy-gotowujemy zakład do kontrybucji  wyników na pełną skalę. Jestem jednak przekonany, że dzięki trwałym przewagom kon-kurencyjnym, rozwój sprzedaży soli, szczególnie w najwyższych klasach jakości i czystości, jest tylko kwestią czasu. Istotnie zwiększyliśmy nasze możliwości produkcyjne w zakresie sody oczyszczonej, po oddaniu do użytku nowoczesnej insta-lacji w niemieckim zakładzie. Nasz produkt jest kierowany zwłaszcza na wymagający, ale bardzo atrakcyjny pod względem marż rynek farmaceutyczny. To część naszych planów dotyczących dekomodytyzacji produktów i zwiększania stopnia ich spe-cjalizacji.
Podobny cel miała budowa nowego pieca do szklistego krzemianu sodu, który uruchomiliśmy pod koniec 2021 roku. Zwięk-szamy dzięki niemu nasz udział na bardzo atrakcyjnym rynku i umacniamy pozycję największego sprzedawcy w Europie. Pro-dukując zarówno sodę oczyszczoną, jak i krzemiany, wykorzystujemy wytworzoną przez nas sodę kalcynowaną, co istotnie stymuluje wzrost marży w całym łańcuchu wartości. Nasze inwestycje przyniosły także wymierne efekty w segmencie Agro. Wprowadziliśmy na rynek nowy, przełomowy produkt – Halvetic, który spotkał się z entuzjastycznym przyjęciem klientów. Doceniają oni jego efektywność, skuteczność i gwarancję zachowania bezpieczeństwa upraw, przy zastosowaniu o połowę mniejszej dawki substancji aktywnej niż w innych prepara-tach. To wielki sukces naszego zespołu R&D i na pewno nie jest to nasze ostatnie słowo w zakresie wprowadzania kolejnych innowacji na rynku środków ochrony roślin. Segment Agro, dzięki nowym produktom, ale i skutecznie przeprowadzonej re-strukturyzacji, stał się drugą co do wielkości składową naszego biznesu. Zakończyliśmy także integrację Proplanu, zakupionego przez nas w 2018 roku, z pozostałymi częściami Grupy. W ciągu kilku lat wartość zakupionego biznesu zwiększyła się o ponad 50 procent,  co potwierdza, że potrafimy realizować i prowadzić projekty przejęć z pozytywnymi efektami. W 2021 roku pracowaliśmy też nad usprawnianiem i rozwojem funkcji wsparcia w naszej Grupie. Poprawiamy bezpieczeństwo pracy, wdrażając najlepsze dostępne praktyki. Nasza kultura korporacyjna ewoluuje we właściwym kierunku. Dzięki szeregowi inicjatyw w obszarze zarządzania zasobami ludzkimi, dysponujemy szybkim i efektywnym systemem raportowania wewnętrz-nego, opartym o pełną digitalizację, gwarantującą ekspresowy i kompletny dostęp do informacji zarządczej. Zachęcam Państwa do zapoznania się ze szczegółowym wynikiem naszej pracy we wszystkich obszarach, co skrupulatnie opi-saliśmy w sprawozdaniach i raporcie niefinansowym. Jestem przekonany, że osiągnięcia roku 2021 i poprzednich, zaowocują dalszym wzrostem wartości CIECHu zarówno dla posiadaczy naszych akcji, jak i pozostałych grup interesariuszy. Dziękuję za zaufanie, zaangażowanie i efektywną współpracę naszym pracownikom, klientom, akcjonariuszom, dostawcom, społecznościom lokalnym i wszystkim innym partnerom. To dzięki Wam Grupa CIECH rozwija się i staje się nowoczesnym i konkurencyjnym koncernem chemicznym z globalnymi ambicjami. Życzę nam wszystkim, byśmy w nadchodzących miesiącach stawali wyłącznie przed wyzwaniami o charakterze biznesowym.  Z wyrazami szacunku
Dawid Jakubowicz Prezes Zarządu CIECH S.A