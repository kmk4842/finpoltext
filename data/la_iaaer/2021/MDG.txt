Szanowni Państwo,
Przed Państwem lektura Raportu Rocznego Grupy Kapitałowej Medicalgorithmics za rok 2021. Ubiegły rok był dla nas, jak i dla wielu innych podmiotów w naszej branży, wyzwaniem, ponieważ był to  wciąż okres pandemiczny. Priorytety służby zdrowia nakierowane były na zwalczanie wirusa SARS-COV2, co przekładało się na ograniczony dostęp do pracowników służby zdrowia dla sił handlowych w USA i wielu innych krajach na świecie. Skutkowało to obniżoną, w stosunku do oczekiwanej, dynamiką wzrostu biznesu globalnie.  Był to jednak dla nas, naszych zespołów na świecie bardzo pracowity rok napawający optymizmem. Mimo nadal pandemii, technologia PocketECG i jej wartość kliniczna cieszyła się coraz większą popularnością o czym świadczy ilość przebadanych pacjentów na świecie w 2021 roku wynosząca 152 455, o 19 023 więcej niż w roku poprzednim. Na kluczowym dla nas rynku Stanów Zjednoczonych kontynuowaliśmy strategię rozwoju, zakładającą transformację z modelu działania bez umów z ubezpieczycielami (ang. out-of-network) do modelu, polegającego na zawieraniu długoterminowych umów na świadczenie usług bezpośrednio z kluczowymi ubezpieczycielami prywatnymi (ang. in-network)  osiągając  91%  pokrycia  populacji  USA  w  modelu  „in-network”,  co  pod  względem  dostępu  do ubezpieczonych wreszcie pozycjonuje spółkę Medi-Lynx na równi z konkurentami rynkowymi. W obliczu pandemii, realizacja naszej strategii dot.: in-network zajęła więcej czasu niż zakładaliśmy.  Kolejnym działaniem wpisującym się w strategię rozwoju było nawiązanie współpracy i integracja z rozwiązaniem firmy  Redox  w  Stanach  Zjednoczonych,  dzięki  czemu  uzyskaliśmy  gotowość  do  szybkich  integracji  systemu PocketECG z informatycznymi systemami kartotek pacjentów (ang. EHR – Electronic Health Records), co zwiększa naszą  konkurencyjność,  umożliwia  lepszy  dostęp  do  rynku  oraz  wzmacnia  nasze  istniejące  relację  z  obecnymi klientami  i  przywiązuje  ich  do  naszej  technologii.  Ponadto,  w  Medi-Lynx  wdrożyliśmy  szereg  usprawnień procesowych  i  systemowych  umożliwiających  efektywną  wymianę  informacji  medycznych  oraz  usprawnienia w obszarze  rozliczeń  z  placówkami  medycznymi  i  ubezpieczycielami.  Powyższe  już  znajduje  odzwierciedlenie w bardziej korzystnym marżowo miksie świadczonych usług oraz pozwoliło istotnie ograniczyć koszty działalności, w tym zatrudnienie na terenie USA.  Osiągając wymienione kamienie milowe, skupiliśmy się na działaniach w obszarze komercjalizacji, nakierowanych na zwiększenie naszego  udziału i osiągnięcia wzrostu w miksie oferowanych  badań telemetrycznych  to  jest  Mobile Cardiac Telemetry (MCT), które są dla nas najbardziej dochodowe. Nasza technologia jest wysoce konkurencyjna w tym konkretnym badaniu i bardzo wysoko oceniana przez środowiska medyczne pod kątem jej wartości klinicznej, czego  potwierdzeniem  jest  podpisanie  kontraktu  na  badanie  kliniczne  MediLynx  z  amerykańską  Siecią  Badań Kardiochirurgicznych (CTSN), finansowaną przez instytucje rządowe Narodowy Instytut Serca, Płuc i Krwi (NHLBI) oraz  Narodowe Instytuty  Zdrowia  (NIH).  W ramach  projektu,  Medi-Lynx stał się  dostawcą rozwiązań  do  zdalnej diagnostyki  w  prowadzonym  przez  renomowane  ośrodki  badawcze  badaniu  klinicznym  na  terenie  Stanów Zjednoczonych i wkrótce w Kanadzie. Zarząd podjął dodatkowe działania operacyjne nacelowane na optymalizację struktury badań realizowanych na rynku amerykańskim poprzez zarządzanie bazą klientów, ograniczając współpracę z placówkami dostarczającymi niski średni przychód z badania na rzecz intensyfikowania współpracy i pozyskiwanie nowych  placówek  medycznych  za  pośrednictwem  których  oferowane  są  usługi  medyczne  o  wyższym  średnim przychodzie z badania. I tak w zeszłym roku udało się osiągnąć ok 27,3 tysięcy wniosków MCT i 25% wzrost rok do roku w naszym flagowym badaniu na terenie Stanów Zjednoczonych.  Ponadto  z  początkiem roku  2022 zakończyliśmy  współpracę z  Peterem  Pellerito  poprzez odwołanie go  z funkcji Członka Zarządu Spółki oraz rozwiązanie jego umowy o współpracę ze spółką zależną Medi-Lynx Cardiac Monitoring, LLC. Spłaszczając struktury zarządcze, w miejsce Prezesa powołaliśmy Komitet Zarządzający, którego główną misją jest  realizacja  osiągalnych  i  przewidywalnych  celów  biznesowych  i  przyśpieszenie  dynamiki  wzrostu  sprzedaży w USA. Pozytywne rezultaty tej decyzji i zmiany widzimy już po pierwszym kwartale 2022 roku.
Wartym  uwagi jest  nasz  ciągły  wzrost wysoko  marżowego  biznesu poza Stanami Zjednoczonymi. W  2021  naszą technologią przebadano, 85 044 pacjentów (71 261 w 2020 r.), ulokowaliśmy na rynkach dodatkowych 1131 nowych urządzeń  osiągając  na  koniec  roku  3927  aktywnych  urządzeń  (21%  więcej  niż  w  2020  r.),  za  które  pobieramy miesięczne  opłaty.  Podpisaliśmy  nowe  umowy  o  współpracy  z  partnerami  z  istotnych  krajów  w  tym  Hiszpanii, Szwajcarii,  Indonezji,  Filipin  i  Węgier  zwiększając  naszą  obecność  do  19  rynków  zagranicznych  i  w  rezultacie zwiększając przychody poza Stanami Zjednoczonymi o 19% w stosunku do roku 2020 osiągając wynik 13,2 mln zł. Prowadzimy nieustające działania mające na celu wzrost biznesu poza USA i zwiększeniu dywersyfikacji wpływów z naszej aktywności biznesowej.  Jako Spółka technologiczna, kontynuowaliśmy liczne ambitne projekty w obszarze R&D. Skoncentrowaliśmy się na projektach  priorytetowych  biorąc  pod  uwagę  oczekiwania  rynku  i  kompleksowość  naszej  oferty.  W  2021  roku dokonaliśmy wymiany  około 9000 urządzeń  PocketECG,  trzeciej  generacji  na  urządzenia  4G,  czwartej  generacji. Urządzeniami  4-tej  generacji  będziemy  zastępować  docelowo  wszystkie  urządzenia  PocketECG  III  na  świecie. Prowadziliśmy prace nad najnowszą technologią: Qpatch Extended Holter, która ma na celu uzupełnić nasze portfolio produktowe o nowe urządzenie typu patch umożliwiające jednokanałowy monitoring EKG offline, nakierowane na łatwość użycia przy jednoczesnym dostarczaniu dobrych danych ilościowych na przestrzeni 7-14 dni. Patch będzie urządzeniem komplementarnym do obecnie sprzedawanego PocketECG i będzie dostarczał rozwiązania, na które istnieje refundacja na rynku amerykańskim. Dodanie go do portfela pozwoli na świadczenia kompletnego zestawu usług  diagnostycznych,  co  zdecydowanie daje  przestrzeń  do  znaczącego wzrostu  sprzedaży usług  i przychodów. W tym  roku,  w  Maju,  będziemy  ubiegali  się  o  dopuszczenie  tego  produktu  na  rynek  Stanów  Zjednoczonych i certyfikację FDA. W 2021 roku pracowaliśmy także na bardzo istotnych dwóch dodatkowych projektach w obszarze IT. Są nimi nowa platforma w chmurze NEXTGEN mająca na celu zastąpić nasze oprogramowanie do analizy danych EKG dotychczas instalowane na stacjach roboczych, oraz rozwój projektu DeepRhythmAI (DRAI) czyli dodatkowe bazujące  na  chmurze  oprogramowanie  do  automatycznej  analizy  danych  EKG,  którego  główną  składową  jest zautomatyzowany, autorski algorytm wykorzystujący głębokie sieci neuronowe, który mierzy i analizuje dane EKG, aby  zapewnić  wykwalifikowanemu  personelowi  medycznemu  informacje  pomocnicze  do  przeglądu  danych  EKG pomocne  w  diagnozowaniu  zaburzeń  rytmu  serca.  Tym  samym  wpisujemy  się  w  rosnący  globalny  trend,  gdzie wykorzystywana jest sztuczna inteligencja w sektorze służby zdrowia. Obie technologie będą rejestrowane w FDA jeszcze w tym roku.  Od 2021 roku Spółka i Grupa intensywnie pracowała nad zapewnieniem finansowania dla rozwoju Grupy oraz jego wzmocnienia poprzez realizację przeglądu opcji strategicznych (por. RB nr 31/2021, 35/2021 i 6/2022), procesy te nie  zakończyły  się  do  dnia  publikacji  raportu  okresowego,  a  status  dokonanych  prac  oraz  niepewności  z  nimi związane są opisane w sprawozdaniu finansowym. Rok  2022  będzie  dla  nas  rokiem przełomowym.  Spodziewamy  się  powrotu  do  normalności  razem z  żegnaniem pandemii i otwieraniem się rynków co umożliwi nam intensyfikować działania sprzedażowe. Ponadto, w Stanach Zjednoczonych  obserwujemy  poprawę  miksu  świadczonych  usług  w  stosunku  do  minionego  roku,  co  znajdzie pozytywne odzwierciedlenie w osiąganych marżach.  Osiągamy także poprawę w planowaniu i przewidywalności naszych prognoz sprzedażowych budując zaufanie do naszej Grupy wewnątrz i na zewnątrz. Ciężko pracowaliśmy nad nowymi technologiami i wobec tego oczekujemy ich debiutu najpierw w USA, a następnie na innych rynkach zagranicznych. Jesteśmy przekonani, że w roku 2022 zobaczymy pozytywne efekty wszystkich powyższych zmian i wysiłków, co będzie wstępem do dalszego dynamicznego rozwoju Medicalgorithmics.  Dziękujemy całemu zespołowi Medicalgorithmics w Polsce i za granicą oraz Medi-Lynx za zaangażowanie i ciężką pracę w wymagających warunkach oraz Akcjonariuszom i Inwestorom za okazane zaufanie i wsparcie w procesie transformacji biznesowej.
Z poważaniem: Maciej Gamrot Członek Zarządu ds. finansowych Jarosław Jerzakowski Członek Zarządu