zanowni Państwo, Akcjonariusze,
mam przyjemność zaprezentować Państwu skonsolidowane sprawozdanie finansowe Grupy Kapitałowej Polimex Mostostal za 2021 rok oraz podsumowanie najważniejszych wydarzeń dwunastu miesięcy ubiegłego roku. Bez wątpienia był to dobry rok dla naszej organizacji. Intensywnie pracowaliśmy nad wypełnieniem złożonych naszym interesariuszom zobowiązań, realizacją Planu Rozwoju i dalszym dynamicznym budowaniem siły Grupy Kapitałowej. 
Pomimo trudnych biznesowo warunków rok 2021 zakończyliśmy z wynikami wyższymi w porównaniu do całego 2020 r. na wszystkich poziomach głównych mierników finansowych:
▪przychody operacyjne mamy wyższe o 43% (osiągnięty poziom 2.304 mln PLN), ▪zysk na działalności operacyjnej mamy wyższy o 42% (poziom 128 mln PLN), ▪EBITDA jest wyższa o 29% (osiągnięty poziom 164 mln PLN) oraz ▪zysk netto większy o 38% (osiągnięty poziom 87 mln PLN).W 2021 roku pomimo pandemii, prawie 30% naszych skonsolidowanych przychodów zrealizowaliśmy poza granicami kraju. Warto podkreślić, że poziom gotówki całej Grupy Kapitałowej z kwartału na kwartał polepsza się, a dług netto wynosi obecnie -652 mln PLN (stan na dzień 31.12.2021 r.), czyli mamy wysoki i bezpieczny wskaźnik, w którym saldo środków pieniężnych w znacznym stopniu przewyższa zobowiązania (kredyty, obligacje, inne zobowiązania odsetkowe) Grupy Kapitałowej. Dla porównania na koniec 2020 r. wskaźnik ten mieliśmy na poziomie -171 mln PLN. Wysoki stan środków pieniężnych wynika z rekordowych przepływów pieniężnych zrealizowanych w  2021 r. w kwocie +516 mln PLN.  Związane jest to głównie ze wzrostem skali działalności operacyjnej, jak i z wysokiej dyscypliny kosztowej i odpowiedniego gospodarowania kapitałem obrotowym na projektach strategicznych w Spółce oraz w spółkach segmentowych.W dalszym ciągu pracowaliśmy nad optymalizacją źródeł finansowania:▪udało się Nam zakończyć proces refinansowania spółki Mostostal Siedlce – w listopadzie 2021 r. zawarto z ING Bankiem Śląskim S.A. umowę wieloproduktową w przedmiocie finansowania kredytowego. Na podstawie tej umowy spółka uzyskała dostęp do szerokiego spektrum instrumentów finansowych (kredyt obrotowy, linia gwarancyjna), z perspektywą spłaty przypadającą na grudzień 2026 r.▪w ciągu 2021 r. zwiększono Nam linie gwarancyjne dla Grupy Kapitałowej łącznie o ponad 670 mln PLN, z czego 482 mln PLN w zakresie gwarancji bankowych oraz gwarancji ubezpieczeniowych w  łącznie kwocie ponad 188 mln PLN.Proces spłaty zadłużenia z tytułu obligacji przebiega planowo, a założone kwartalne spłaty są realizowane zgodnie z deklaracjami (Obligatariusze wykorzystują również przysługujące im prawo do zamiany obligacji na akcje). Wdrożony harmonogram wykupu poszczególnych transz obligacji zapewnia trwałość i stabilność bilansowego finansowania dłużnego Spółki w horyzoncie najbliższych kilku lat.
Miniony 2021 rok był niezwykle wymagający, związany ze dużą skalą zachorowań na COVID-19, utrudnionym dostępem do materiałów i usług, gwałtownie rosnącymi cenami i zmianami na rynku pracy. Pomimo tak trudnych warunków rynkowych, nadal koncentrowaliśmy działalność biznesową w kluczowych dla nas obszarach: energetyka, nafta, chemia, gaz, produkcja oraz budownictwo infrastrukturalne i kubaturowe, zarówno w Polsce jak i za granicą. Już w styczniu 2021 roku dzięki zoptymalizowaniu naszej pracy, licząc od dnia przekazania placu budowy, zakończyliśmy przed czasem projekt zbiornikowy w Małaszewiczach. Pomimo pandemii, która niejednokrotnie krzyżowała nam harmonogramy, oddaliśmy we wrześniu 2021 r. w terminie do eksploatacji 390 tys. m3 nowych zbiorników Terminala Naftowego w Gdańsku PERN.Dzięki rozbudowie baz paliwowych PERN wzmocniliśmy kompetencje zbiornikowe Naftoremont-Naftobudowa Sp. z o. o. W ciągu ostatnich trzech lat zbudowaliśmy dla PERN 17 zbiorników na paliwa płynne, o łącznej pojemności ponad 600 000 m3.Od lat realizujemy remonty w rafineriach należących do koncernu PKN Orlen w Polsce i w Europie. Realizowane przez naszą spółkę Naftoremont-Naftobudowa instalacje FCC (Fluid Catalytic Crac) w ORLEN Lietuva Mažeikių to skompilowane i jedne z najtrudniejszych obiektów do remontów w branży rafineryjnej. Podobne remonty instalacji FCC wykonaliśmy w 2021 r. dla Totala oraz Unipetrolu. W portfelu oprócz remontów dla PKN Orlen aktualnie mamy jeszcze projekty remontowe dla Grupy LOTOS S.A. w Gdańsku, Total Antwerp i BP Raffinaderij Rotterdam w Niderlandach, ORLEN Unipetrol w Czechach, Ruhr Oel GmbH bp Gelsenkirchen w Niemczech.Naftoremont-Naftobudowa spółka z Grupy Kapitałowej Polimex Mostostal została laureatem XIII edycji Konkursu "Pracodawca Przyjazny Pracownikom".Największym sukcesem Grupy Kapitałowej Polimex Mostostal w 2021 roku było pozyskanie kolejnego ambitnego kontraktu energetycznego na budowę nowej proekologicznej elektrociepłowni gazowej, która zastąpi obecnie eksploatowaną jednostkę węglową zlokalizowaną w Siechnicach przy Zespole Elektrociepłowni Wrocławskich KOGENERACJA, należący do PGE Energia Ciepła z Grupy PGE.W segmencie budownictwa energetycznego kolejnym sukcesem było zakończenie budowy najnowocześniejszego w Polsce bloku parowo-gazowego w E. Żerań dla Polskiego Górnictwa Naftowego i Gazownictwa SA Termika (PGNiG Termika). Oddany do eksploatacji blok gazowo-parowy w elektrociepłowni na warszawskim Żeraniu rozpoczął pracę komercyjną w połowie grudnia 2021 r. Wiosną 2021 rozpoczęliśmy budowę elektrociepłowni gazowej Słoneczna należącej do ENGIE EC Słupsk, a w sierpniu 2021 podpisaliśmy umowę na budowę nowej kotłowni gazowej w rzeszowskiej elektrociepłowni. kotłowni gazowej w Elektrociepłowni w  Rzeszowie dla PGE Energia Ciepła z Grupy PGE.Budowa bloków gazowych w Elektrowni Dolna Odra dla PGE Polskiej Grupy Energetycznej to dziś największa i jedna najnowocześniejszych, realizowanych przez Polimex Mostostal inwestycji w kraju.  Bardzo zaawansowane prace mamy na projekcie budowy nowego bloku powstającego na terenie zakładowej elektrociepłowni Zakładów Azotowych „Puławy” S.A. Na początku 2022 r. zakończyliśmy z sukcesem realizację projektu „Bloki 200+” dla Narodowego Centrum Badań i Rozwoju. Celem projektu realizowanego zasadniczo m.in. w 2021 r. było stworzenie rozwiązań technicznych, które w obliczu rosnącej mocy uzyskiwanej z OZE pozwolą zapewnić elastyczne i  sterowalne moce rezerwowe w systemie elektroenergetycznym w postaci bloków klasy 200 MW. Dzięki wdrożonej przez nas modernizacji zrealizowaliśmy założony cel i uzyskaliśmy oczekiwane przez nas parametry na udostępnionym nam bloku referencyjnym nr 4 o mocy 241MWe, pracującym w Enea Elektrownia Połaniec S.A. Opracowane i wdrożone przez nas rozwiązanie może być z powodzeniem zastosowane na innych blokach klasy 200 MW, których jest obecnie w Polsce ponad 50.Zgodnie z założonym planem w 2021 roku Polimex Mostostal znacznie zwiększył portfel zamówień w sektorze infrastruktury.
Największym zadaniem infrastrukturalnym pozyskanym przez Nas w 2021 roku jest kontrakt na „Rozbudowę linii tramwajowej w Olsztynie”. Powróciliśmy do współpracy z największym klientem publicznym w Polsce jakim jest Generalna Dyrekcja Dróg Krajowych i Autostrad podpisując w 2021 roku umowy na dwa zadania z rządowego programu budowy 100 obwodnic:- „Budowa obwodnicy Brzezia w ciągu drogi krajowej 25”’- „Zaprojektowanie i budowa obwodnicy miejscowości Grzymiszew w ciągu drogi krajowej nr 72” Innym ważnym kontraktem, którego realizację rozpoczęto w 2021 roku jest „Modernizacja ciągu ulic Marsa-Żołnierska odc. węzeł Marsa-granica miasta – etap III”.W segmencie budownictwa kubaturowego możemy pochwalić się realizacją budowy Centrum Ekoinnowacji Politechniki Gdańskiej, nowego biurowca dla Innogy Stoen Operator (obecnie E.On) w Warszawie czy hali produkcyjno-magazynowej BTS Panattoni Knorr Bremse w Rzeszowie.Rozwijamy swoje kompetencje również na rynku „Zielonej energii”. Energetyka odnawialna to interesujący nas segment rynku energetycznego. Mamy w tym temacie doświadczenie. Nasza Spółka Mostostal Siedlce dostarczała konstrukcje i podzespoły do budowy farm wiatrowych na całym świecie. Polimex Budownictwo wykonuje kompleksowe projekty parków wiatrowych w Janikowie, ŻNIN - Damasławek bez dostarczenia samych turbin. Polimex Mostostal na początku kwietnia 2021 nabył akcje Instal-Lublin Spółki Akcyjnej i tym samym rozszerzył ofertę Grupy Kapitałowej o usługi z branży instalacyjnej.Wejście Instalu Lublin w struktury Grupy Kapitałowej Polimex Mostostal przekłada się na synergie pomiędzy naszymi spółkami. Instal-Lublin posiada kompetencje i szerokie doświadczenie w realizacji inwestycji przemysłowych w zakresie instalacji HVAC, a skupienie się na tych obszarach może w przyszłości prowadzić do zwiększenia zarówno poziomu generowanych przychodów, jak i wysokości marż realizowanych na kontraktach dla całej naszej firmy. Nasze cele biznesowe realizujemy z poszanowaniem środowiska naturalnego oraz myślą o przyszłych pokoleniach przy jednoczesnym optymalnym zrównoważaniu działań biznesowych i postępujących zmian klimatycznych. Inwestujemy w zieloną energię. W Siedlcach na terenie spółki Mostostal Siedlce powstaje elektrownia fotowoltaiczna o łącznej mocy 2062 kW.Od czterech lat jesteśmy posiadaczem Złotej Karty Lidera Bezpiecznej Pracy. Kolejna przyznana nam przez Centralny Instytut Ochrony Pracy – Państwowy Instytut Badawczy Złota Karta na lata 2022-2023 jest świadectwem skuteczności działań, jakie prowadzimy w zakresie bezpieczeństwa i ochrony zdrowia naszych pracowników we wszystkich obszarach naszej działalności. 
Naszym celem jest skupienie się na wszystkich projektach, które mogą zapewnić Grupie stabilne, satysfakcjonujące przychody i równie satysfakcjonujące marże, przy utrzymaniu wysokiej jakości usług. Mając na uwadze dynamicznie zmieniające się otoczenie i warunki rynkowe kontynuujemy prace nad optymalizacją i doskonaleniem efektywności w procesach operacyjnych. Prowadzimy aktywną a jednocześnie selektywną politykę ofertowania.
W działalności operacyjnej staramy się o wykorzystywanie pełnej synergii kompetencji spółek, integrację oraz wzajemną wymianę doświadczeń zespołów projektowych. Grupa Kapitałowa Polimex Mostostal maksymalizuje Portfel kontraktów podpisanych, który na dzień 31.12.2021 r. wynosi 5,3 mld PLN i uległ zwiększeniu o 0,4 mld od końca trzeciego kwartału 2021 r. Daje nam to perspektywę stabilności na przynajmniej najbliższe 2 lata. 
Jednym z naszych głównych celów na kolejne miesiące jest kontynuacja dywersyfikacji portfela zamówień Grupy Kapitałowej, selektywne podejście do nowych kontraktów i dalszy wzrost wartości projektów innych niż energetyczne w strukturze przychodów.
Rozwój Spółki oraz Grupy został pozytywnie zweryfikowany przez rynek kapitałowy. Kurs akcji Polimex Mostostal S.A. w 2021 roku osiągnął maksymalne poziomy od ponad 3 lat. Stabilizacja kursu na przestrzeni roku obrazuje zaufanie, jakim inwestorzy darzą Grupę Kapitałową Polimex Mostostal.Dzisiejsza stabilna sytuacja Grupy Kapitałowej Polimex Mostostal i osiągnięcie takiego portfela zamówień - ponad 5,3 mld PLN, doskonałe relacje z inwestorami, partnerami biznesowymi i podwykonawcami, dobra pozycja rynkowa oraz pokazane wyniki Grupy, byłyby nie do zdobycia gdyby nie nasz największy kapitał - zaangażowani, lojalni i pod każdym względem profesjonalni pracownicy. W tym miejscu pragnę wyrazić podziękowanie dla całego zespołu, który niezmiennie, z zaangażowaniem, dążył do osiągnięcia takich rezultatów, jakie dziś Państwu prezentujemy. Dziękuję także wszystkim naszym Partnerom w biznesie za wspólny rok, Radzie Nadzorczej za wsparcie i  zaangażowanie w realizowane projekty oraz akcjonariuszom - za zaufanie, jakim nas obdarzają. Mamy świadomość, że ze względu na wojnę za wschodnią granicą rok 2022 będzie szczególny. Inwazja Rosji na Ukrainę pokazała nam wszystkim, że trudno jest dziś przewidywać, co mogą przynieść kolejne miesiące. Niestabilna sytuacja na świecie przekłada się na dalsze problemy z dostępnością materiałów, wysokie wzrosty cen i co gorsze ryzyko przerwania łańcuchów dostaw.  
Zapewniam, że dokładamy wszelkich starań by utrzymać naszą stabilną sytuację organizacyjną i finansową,  mitygować ryzyka, osiągać jak najlepsze wyniki, dalej dążyć do doskonalenia i zwiększania wartości Spółki dla obecnych i przyszłych Akcjonariuszy Polimex Mostostal S.A.
Z wyrazami szacunku, Krzysztof FigatPrezes Zarządu Polimex Mostostal S.A.