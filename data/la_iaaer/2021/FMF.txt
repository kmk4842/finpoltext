Szanowni Akcjonariusze,
Rok 2021 to punkt zwrotny w rozwoju Grupy FAMUR otwierający nowe ścieżki rozwoju w kierunku zielonych technologii. Zbudowane  przez  Grupę  FAMUR  kompetencje  w  branży  przemysłowej  i  energetycznej,  skala  realizowanych przedsięwzięć, unikalna baza zasobów oraz silna pozycja finansowa, pozwolą na dopasowanie profilu działalności Grupy do zmian otoczenia gospodarczego, przekształcającego się zgodnie z Polityką Nowego Zielonego Ładu. W oparciu o  przedstawioną w maju ub.r. aktualizacją kierunków strategicznych, zamierzamy konsekwentnie budować silną  pozycję  Grupy  FAMUR  w  sektorze  OZE  oraz  innych,  perspektywicznych  branżach  wspierających  „zieloną transformację”.  Poza  rozwijanym  już  obszarem  PV  planujemy  skupiać  się  na  sektorach  o  największym  potencjale wzrostu,  które w  naszej  ocenie  mogą efektywnie  skorzystać  na  przyspieszającej  transformacji energetycznej. W  ich ramach zdefiniowaliśmy  kilka  sektorów priorytetowych, tj. najbardziej interesujących pod kątem potencjalnych M&A, takich jak: fotowoltaika, energetyka wiatrowa (offshore & onshore), magazyny energii, HVAC, kogeneracja (CHP), przesył i dystrybucja energii,  opomiarowanie  energii (Smart  metering),   inteligentne  sieci  (Smart  Grid)  oraz  szeroko  pojętą elektromobilność. Niezależnie od podejmowanych intensywnych działań dywersyfikacyjnych Grupa FAMUR stara się utrzymywać  silną  pozycję  na  globalnym  rynku    maszyn  i  urządzeń  górniczych  ze  szczególnym  ukierunkowaniem  na dostawy nowoczesnych technologii dedykowanych do eksploatacji surowców strategicznych np. węgla koksującego czy soli potasowych.  Budowa segmentu PV w Grupie FAMUR  Pierwszym  krokiem  zmierzającym  w  kierunku    przekształcenia  Grupy  FAMUR  w  holding  inwestujący  w  zieloną transformacje było wejście w sektor fotowoltaiczny na bazie połączonych zasobów i kompetencji Projekt Solartechnik (PST), TDJ i Grupy FAMUR. Tu naszym celem strategicznym jest osiągnięcie pozycji lidera kompleksowo realizującego projekty  fotowoltaicznych  farm  wielkoskalowych  (elektrownie  solarne)  oraz  instalacji  fotowoltaicznych  średniej wielkości (dla klientów biznesowych/przedsiębiorstw). W 2021 roku skupiliśmy się na organizacji struktury Segmentu, integracji spółek Grupy PST oraz utworzeniu funduszu inwestycyjnego zarządzającego portfelem PV. Z kolei działania operacyjne  obejmowały  głównie  zakupy  projektów  fotowoltaicznych  na  różnym  stopniu  rozwoju,  rozwój  własnych projektów oraz budowę farm fotowoltaicznych o łącznej mocy ponad 130MW. Warto podkreślić, że dla budowanych aktualnie farm PV znaleźliśmy już odbiorcę na  wytwarzaną z nich energię elektryczną do roku 2024. Prowadziliśmy również  prace  związane  z  optymalizacją  finansowania  budowanych  farm  w  formie  „project  finance”,  zakończone podpisaniem w marcu 2022 roku największej – jak dotychczas – umowy z limitem kredytowym w wysokości 428 mln zł Poszukujemy nabywcy na budowany  obecnie portfel tych farm. W czerwcu i grudniu 2021 roku  odnieśliśmy sukces w aukcjach OZE zorganizowanych przez Urząd Regulacji Energetyki, w których postępowanie aukcyjne wygrały nasze projekty o łącznej mocy 161MW. Na koniec 2021 roku szacunkowa łączna moc projektów, na różnym etapie rozwoju, w naszym portfelu wynosiła ponad 1,6 GW – w tym ponad 300 MW z wygraną aukcją 2019, 2020 i 2021. Wyniki operacyjne w segmencie maszyn dla górnictwa w 2021 roku Od początku 2021 roku sytuacja rynkowa w segmentach związanych z core businessem Grupy charakteryzowała się znaczącym  odbiciem  cen  węgla  na  rynkach  światowych.  To  z  kolei  przekładało  się  na  wzrost  zapytań  ofertowych  z rynków zagranicznych, na których działa Grupa FAMUR (mi.in.: Rosja, Chiny, USA, Turcja, Meksyk, Indonezja). Pozwoliło nam to na pozyskiwanie nowych zamówień na dostawy sprzętu nie tylko z naszych tradycyjnych rynków zagranicznych, ale  również  takich  jak  USA.  Warto  wspomnieć  też  o  kolejnej  umowie  na  dostawę  zestawu  urządzeń  klasy  Mikrus  na rynek Chiński czy następnej już umowie na dostawy maszyn dla odbiorcy z Indonezji. Na rynku krajowym, który nadal znajdował  się  pod  istotną  presją  związaną  z  opracowywaniem  założeń  programu  „wygaszania  kopalń”  węgla energetycznego głównie zawieraliśmy  kontrakty na dzierżawę maszyn oraz dostarczaliśmy usługi aftermarket. Nasza aktywność komercyjna w 2021 roku w tym segmencie pozwoliła na pozyskanie ok. 950 mln zł nowych zamówień z kraju i  zagranicy,  co  sprawiło,  że  łączny  backlog  (rozumiany  jako  dostawy  maszyn  i  urządzeń  oraz  dzierżawy  zgodnie  z terminami obowiązywania umów) na koniec 2021 roku wyniósł ok. 799 mln zł.
Wyniki finansowe w 2021 roku W 2021 roku Grupa FAMUR osiągnęła 1 050 mln zł przychodów, co oznacza 8% spadku względem roku poprzedniego. Przychody realizowane na rynkach zagranicznych wyniosły 34%. Wygenerowane przychody przełożyły się na 314 mln zł wskaźnika EBITDA. Przepływy z działalności operacyjnej osiągnęły 209 mln zł mimo wzrostu  zaangażowania FAMUR  w zakup komponentów niezbędnych do budowy farm PV. Na koniec grudnia 2021 r. Grupa FAMUR wykazała 423 mln zł nadwyżki środków pieniężnych nad długiem finansowym. W drugiej połowie 2021 roku dokonaliśmy emisji „Zielonych Obligacji” o wartości 400 mln zł. Mamy zatem zapewnione fundusze na realizację naszej strategii. W ramach przygotowywania Grupy FAMUR do dalszego rozwoju w kierunku budowy holdingu inwestującego w zieloną transformację jak również  w świetle zachodzących globalnie zmian  rynkowych w podejściu  do wykorzystania węgla energetycznego w sektorze energetycznym rozpoznaliśmy w wyniku 4 kwartału 2021r. odpis aktualizujący na kwotę 95 mln zł  wynikającego  z  trwałej  utraty  wartości  firmy  przypisanej  do  segmentu  maszyn  górniczych,  co  skutkowało obniżeniem zysku netto do poziomu 25 mln zł. Zdarzenie miało charakter jednorazowy i niepieniężny.  Zrównoważony rozwój i odpowiedzialność społeczna Grupy FAMUR Grupa FAMUR była, jest i będzie organizacją społecznie odpowiedzialną. Nasz rozwój ma być realizowany w sposób zrównoważony,  mający  na  względzie  wszystkich  interesariuszy,  w  tym  w  szczególności  akcjonariuszy,  pracowników i społeczność lokalną. W naszych działaniach  kierujemy się  odpowiedzialnością wobec otoczenia zewnętrznego oraz przywiązywaniem dużej wagi do bezpieczeństwa i ochrony środowiska naturalnego. Wybuch, pod koniec lutego 2022 roku, wojny na terenie Ukrainy wywołał znaczące zakłócenia na rynkach surowców, pogorszył  perspektywy  globalnej  gospodarki,  a  przede  wszystkim  spowodował  kryzys humanitarny  w  tym  regionie. Grupa FAMUR i jej pracownicy aktywnie angażują się w działania na rzecz osób uciekających przed wojną oraz wspierają organizacje  pozarządowe  pomagające  ludności,  która  pozostała  w  Ukrainie.  Otoczyliśmy  również  szczególną  troską pracowników narodowości ukraińskiej oraz ich rodziny i przyjaciół. Jednocześnie konsekwentnie budujemy świadomość troski o środowisko naturalne wśród pracowników Grupy poprzez prowadzenie  programu  dobrych  praktyk  wewnątrz  organizacji.  Kładziemy  nacisk  na  oszczędności  miejsca,  czasu i zasobów, a  co  za tym  idzie  zużycia  energii,  segregacji  odpadów  -  już  na  etapie planowania  pracy.  Uruchomiliśmy również inwestycje ukierunkowane na optymalizację zużycia czynników energetycznych oraz własne źródła wytwarzania „zielonej energii”.  Poprzez edukację pogłębiamy świadomość konieczności podejmowania dalszych działań na rzecz skutecznego wdrażania strategii zrównoważonego rozwoju.  Raportowanie informacji niefinansowych stanowi dla nas niezwykle istotny kanał komunikacji, dzięki któremu możemy przedstawić  Państwu  stopień  realizacji  zadań  i  kierunków  rozwoju  zaprojektowanych  przez  nas  dla  obszaru  ESG (Environmental, Social and Governance). Ubiegły rok to nadal mierzenie się z wpływem pandemii Covid-19 na funkcjonowanie firmy oraz jej pracowników. Grupa konsekwentnie  przywiązywała  szczególną  uwagę  do  poziomu  bezpieczeństwa  pracowników  wprowadzając odpowiednie  procedury,  m.  in.  stosownie  do  potrzeb  tryb  pracy  zdalnej,  środki  bezpieczeństwa  higienicznego, możliwość korzystania z programu szczepień, jak również dostęp do testów na obecność Covid-19.    Wyzwania roku 2022 W 2022 roku będziemy kontynuować wdrażanie nowych kierunków strategicznych w celu przekształcenia Grupy FAMUR w holding inwestujący w zieloną transformację oraz inwestycje w inne perspektywiczne branże przemysłowe. Oznacza to z jednej strony intensywne poszukiwanie atrakcyjnych celów inwestycyjnych w kierunku dywersyfikacji przychodów z nowych obszarów biznesowych, z drugiej, w naszej tradycyjnej działalności, tj. segmencie maszyn górniczych dalsze poszukiwanie nowych rynków zbytu i zamówień, a także konsekwentną optymalizację zasobów operacyjnych stosownie do przewidywanych zmian rynkowych. Naszą odpowiedzią na dynamiczny wzrost cen surowców, energii, komponentów oraz kosztów pracy będzie dalsze skupienie się na utrzymaniu odpowiedniej dyscypliny kosztowej oraz poszukiwanie możliwości ciągłej poprawy efektywności operacyjnej w każdym obszarze prowadzonej przez nas działalności.  Oczywiście szczególnym wyzwaniem w 2022 roku dla działalności Grupy FAMUR będą skutki ekonomiczne i społeczne związane  z  wojną  w  Ukrainie.  Podjęliśmy  decyzję  o  wstrzymaniu  do  odwołania  ofertowania  na  nowe  maszyny i urządzenia górnicze na terenie Federacji Rosyjskiej i solidarnie dostosowujemy naszą działalność do wprowadzanych sankcji  wynikających  z  decyzji  administracyjnych  polskiego  rządu  i  Unii  Europejskiej.  Jednocześnie  poddajemy gruntownym analizom wszelkie kwestie ekonomiczne, operacyjne i prawne związane z naszymi wcześniej zawartymi kontraktami  w  Rosji,  a  także  z  naszą  przyszłą  działalności  operacyjną  na  tym  terenie.  Niezależnie  od  nadrzędnych, tragicznych skutków natury ludzkiej i społecznej wojna przyczyniła się do znaczących zakłóceń w globalnych łańcuchach dostaw, wpływa na istotny wzrost cen wielu czynników kosztowych w tym energii czy materiałów i komponentów. To wszystko  istotnie  utrudnia  działalność  operacyjną.  Rozpoczęliśmy  intensywne  poszukiwania  alternatywnych  źródeł zaopatrzenia,  tak  aby  maksymalnie  minimalizować  wpływ  tej  sytuacji  geopolitycznej  na  prowadzoną  przez  nas działalność. Jednak ze względu na dynamikę sytuacji obecnie nie jesteśmy w stanie oszacować skutków oraz skali ich wpływu na przyszłą działalność Grupy.