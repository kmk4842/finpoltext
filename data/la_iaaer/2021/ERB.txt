Szanowni Państwo,
prace  nad  raportem  rocznym  to  doskonała  okazja,  by  spojrzeć  na  mijający  rok  z  szerszej  perspektywy, podsumować, co się udało i jak firma reagowała na sytuację na rynku.  A wiemy jedno – ERBUD istnieje 32 lata i jeszcze nigdy nie było tak intensywnie. Drugi rok pandemii, zakup kolejnej  spółki  w  Niemczech,  powstanie  oddziału  hydrotechnicznego,  debiut  ONDE  na  Giełdzie  Papierów Wartościowych w Warszawie, certyfikacja EMAS, nasza prezydencja w Porozumieniu dla Bezpieczeństwa w Budownictwie. Przybyło nam 423 koleżanek i kolegów. Mimo turbulencji, jak pandemia czy inflacja, rok ten okazał się dla nas jednym z najlepszych w ponad 30-letniej historii Grupy.   Jest to efektem wdrożonej już wiele lat temu strategii dywersyfikacji – ERBUD z roku na rok rozszerza obszary swojej działalności, kierując uwagę na te najbardziej perspektywiczne. W 2021 r. wystartowaliśmy z dwoma nowymi  gałęziami  biznesu  –  hydrotechniką,  powołując  nowy  oddział  w  Gdańsku,  a  także  budownictwem modułowym z drewna adresowanym głównie na rynek niemiecki.  Wprowadzenie spółki ONDE  na GPW  w Warszawie  potwierdziło  naszą  pozycję  lidera  w  segmencie  budownictwa  dla  OZE,  a  zakup  spółki  IKR  od niemieckiej Grupy Bilfinger w sposób znaczny zwiększy udział serwisu dla przemysłu w przychodach ERBUD-u w Niemczech.   Miniony rok był okresem wytężonej pracy naszych pracowników, za co im jesteśmy ogromnie wdzięczni. Był to  również  rok  kontynuacji  intensywnego  dbania  o  ich  bezpieczeństw,  które  stanowi  fundament  naszej działalności. Nie tylko przeciwstawialiśmy się pandemii, chociażby oferując szczepienia przeciwko Covid-19 na terenie firmy, ale także wdrożyliśmy kolejne procedury bezpieczeństwa w ramach naszego członkostwa w Porozumieniu  dla  Bezpieczeństwa  w  Budownictwie.  W  2021  r.  sprawowaliśmy  w  nim  prezydencję. Potwierdzeniem  naszych  standardów  bezpieczeństwa  jest  m.in.  seria  nagród  „Buduj  Bezpiecznie”,  której laureatami były budowy z niemalże wszystkich naszych oddziałów i spółek w Polsce.   Jesteśmy  również  niebywale  dumni  z  wkroczenia  na  drogę  zielonej  transformacji.  Przypieczętowaniem obranej  strategii  było  pozytywne  przejście  certyfikacji  EMAS  –  to  najwyższe  unijne  wyróżnienie  w  tym segmencie, a także seria nagród i wyróżnień. Cieszy nas, że prestiżowe instytuty doceniły nasze starania, by udoskonalać się w byciu firmą możliwie jak  najbardziej przyjazną środowisku.  Bezwzględnie uważamy,  że silny trend dążenia do uzyskania neutralności klimatycznej nie idzie w kontrze z rentownością biznesu, co potwierdzają tegoroczne wyniki Grupy.   Nasza praca i zaangażowanie pozwoliły osiągnąć nam na koniec roku marżę na poziomie operacyjnym 3,9%, przy przychodach 3,1 mld zł, a portfel zleceń wynoszący 3,7 mld zł pozwala z optymizmem patrzeć także na trwający 2022 rok. Co warto odnotowania – utrzymujemy niezmiennie przychody w obszarze kubaturowym ale  już  co  trzecia  złotówka  przychodów  pochodziła  z  intensywnie  rozwijanego  segmentu  energetyki odnawialnej, w której przoduje nasza spółka ONDE.   Od  pierwszych  dni  pandemii  szukaliśmy  najlepszych  rozwiązań  i  procedur,  by  realizować  projekty  w standardzie  ERBUDu,  czyli  terminowo,  bezpiecznie,  innowacyjnie  i  z  zachowaniem  najwyższej  jakości. Realizacja naszych planów nie byłaby możliwa, gdyby nie partnerska współpraca z naszymi interesariuszami, za co bardzo dziękujemy. To właśnie z myślą o Państwu – naszych inwestorach, partnerach biznesowych, zleceniodawcach – prezentujemy ten dokument podsumowujący jakże intensywny rok 2021.
Z życzeniami zdrowia Dariusz Grzeszczak  Agnieszka Głowacka Jacek Leczkowski Radosław Górski