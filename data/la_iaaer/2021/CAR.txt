Szanowni Państwo,
Za nami kolejny, pełen zmiennych i nieoczekiwanych zwrotów akcji rok, który nauczył  nas  wielu  nowych  procesów,  a  także  tego,  jak  dynamicznie  reagować  na rynkowe  zmiany.  Po raz kolejny, jako  organizacja, zdaliśmy  ten  egzamin, nie  tylko utrzymując  pozycję  lidera  w  Polsce,  ale  też  konsekwentnie  poszerzając  zakres działania  na  innych  rynkach,  na  których  prowadzimy  działalność  –  na  arenie europejskiej Inter Cars awansował na drugą pozycję pod względem obrotu na rynku aftermarket.  Zwiększyliśmy  zatrudnienie,  położyliśmy  większy  nacisk  na  obszary związane  z  zarządzaniem  czynnikami  środowiskowymi  i  społecznymi,  pogłębiamy specjalizacje  w  segmentach,  inwestujemy  mocno  w  digitalizację  procesów  i optymalizacje.  Z  roku  na  rok  stajemy  się  firmą  o  coraz  bardziej  międzynarodowym charakterze. Nie zapominamy jednak o swoich korzeniach, ani o pracownikach, bo to Oni zawsze byli i są dla nas największą wartością.  W  2021  roku  z  powodzeniem  komunikowaliśmy  nową  misję  Grupy Kapitałowej,  akcję  „Razem tworzymy, wspieramy, dostarczamy”. To  trwająca  przez cały  rok  inicjatywa,  której  nadrzędnym  celem  było  zaprezentowanie  klientom spektrum  możliwości,  płynących  ze  współpracy  z  Inter  Cars.  To  akcja przypominająca,  bo  wielu  klientów  doskonale  wie,  że  dysponujemy  najpełniejszą ofertą na rynku i dostarczamy towar w tym samym dniu, w którym został zamówiony. Poprzez  tę  kampanię  wzmacniamy  naszą  markę,  pokazując  Klientom  konkretne korzyści  wynikające  z  pomocnych  rozwiązań  w  codziennym  prowadzeniu  serwisu samochodowego, a nasze działania opieramy o strategię zrównoważonego rozwoju. Komunikację  nowego  hasła  rozpoczęliśmy  od  części  poświęconej  partnerskim relacjom,  bo  to  one  są  rdzeniem  naszej  biznesowej  strategii.  Dbamy  o  nie  i pielęgnujemy  w  odniesieniu  do  naszych  klientów,  dostawców,  pracowników,  ale  i społeczności  lokalnych,  które  również  zajmują  ważne  miejsce  w  naszej  percepcji rozumienia biznesu. 12 miesięcy 2021 roku było dla rynku części zamiennych okresem poważnych zmian, na które znaczący wpływ miały perturbacje wywołane pandemią COVID-19. Trudności  ze  zdobyciem  komponentów,  przerywane  łańcuchy  dostaw,  a  w konsekwencji  problemy  z  dostępnością  nowych  samochodów  odbiły  się  na  całym rynku.  Te  problemy  przełożyły  się  głównie  na  producentów,  niekoniecznie  na podstawową  działalność  dystrybutorów,  ponieważ  części  do  aut,  to  dobro podstawowe, dla których elastyczność cenowa nie jest wysoka. Dzięki tak szerokiej ofercie, jaką dysponuje Inter Cars, jesteśmy w stanie zapewniać mobilność zarówno konsumentom, jak i przedsiębiorstwom.
Dla Inter Cars również był to czas wyzwań  – dzięki rozsądnej optymalizacji i szybkim oraz trafnym decyzjom, wyszliśmy jednak z tej próby obronną ręką. Można nawet powiedzieć, że w pewnym sensie przyzwyczailiśmy się już do życia w nowej rzeczywistości.  Nauczyliśmy  się  pracować  w  trybie  hybrydowym,  znaczną  część spotkań przenieśliśmy do świata online, rozwijaliśmy e-narzędzia i programy służące do zamawiania części, inwestujemy w digitalizację oraz zwiększyliśmy swój udział w rynku e-commerce w Polsce i na zagranicznych rynkach. To ostatnie nie zawsze było proste,  wielu  procesów  musieliśmy  uczyć  się  od  nowa,  czas  pokazał  jednak,  że poradziliśmy sobie z tym wyzwaniem. Zainwestowaliśmy w te obszary dużo czasu i pracy, już teraz możemy zbierać owoce. Na koniec 2021 roku byliśmy obecni w 18 krajach w całej Europie, w których prowadziliśmy  sprzedaż  naziemną  z  wykorzystaniem  filii,  czyli  modelu franczyzowego. W  skali  globalnej nasze towary eksportujemy  jednak do ponad 30 krajów.  W  ostatnich  miesiącach  ponieśliśmy  znaczne  nakłady,  aby  rozwinąć nowoczesne  narzędzia  elektroniczne  niezbędne  do  efektywnego  prowadzenia biznesu związanego ze świadczeniem sprzedaży i montażu części zamiennych. Na polskim  rynku  coraz  intensywniej  wdrażamy  Inter  Cars  e-catalog,  kompleksowe narzędzie, bez którego trudno wyobrazić sobie dziś pracę nowoczesnego warsztatu. Aplikacja z miesiąca na miesiąc zyskuje nowe funkcjonalności, dzięki czemu korzysta z niej coraz większa liczba naszych klientów. To program przyjazny użytkownikowi, bardzo  intuicyjny  i  przede  wszystkim  dostępny  w  wersji  mobilnej,  co  gwarantuje większą  elastyczność  w  wyszukiwaniu  i  zamawianiu  części.  Jesteśmy  również  w trakcie wprowadzania znaczących  usprawnień w obsłudze  telefonicznej  klienta,  jak również tworzymy dodatkowe kanały kontaktu – chat, voice bot czy video.  Od  lat  budujemy  firmę  opartą  na  wartościach  w  sferze  społecznej  i ekonomicznej,  w  oparciu  o  partnerstwo  z  pracownikami,  klientami,  dostawcami  i wszystkim  pozostałymi  interesariuszami.  Mocno  akcentowane  w  naszej  kulturze organizacyjnej partnerstwo najpełniej objawia się w systemie franczyzowym, który z powodzeniem  realizujemy  od  początku  działalności  firmy  i  który  pozwolił  nam  na zbudowanie tak silnej pozycji rynkowej.  W najbliższym czasie ekspansja geograficzna nie będzie naszym priorytetem. Koncentrujemy  się  na rynkach, na  których jesteśmy już  obecni  i  na nich  będziemy chcieli umacniać pozycję lidera w każdym z segmentów. Nasza strategia zarządzania firmą,  poprzez  specjalizacje  w  ramach  wybranych  obszarów,  poprawia  szybkość działania  i  przekłada  się  na  większą  elastyczność.  Jednocześnie  pozwala  nam  to uzyskać  synergię  nie  tylko  kosztową,  ale  także  przychodową  dzięki  sprzedaży krzyżowej naszych produktów. W 2022 roku planujemy otwarcie kilkunastu nowych filii w krajach, w których prowadzimy działalność. W Polsce skupimy się na dalszym podnoszeniu i ujednoliceniu standardów już istniejących placówek.
Rok  2022  z  perspektywy  rynku  automotive  aftermarket  zapowiada  się optymistycznie,  zakładamy  dalszy  trend  wzrostowy.  Oczywiście,  rozpoczęta  przez Rosję  wojna  w  Ukrainie  pozostaje  znaczącym  czynnikiem  ryzyka.  Problemy  z dostępnością  nowych  samochodów,  wysoki  popyt  na  części  w  warsztatach, wynikający  z  akumulacji  oszczędności  przez  gospodarstwa  w  czasie  pandemii, realizacja odkładanych podczas pandemii wydatków  – wszystko to działa na naszą korzyść.  W  większości  krajów  rośniemy  szybciej  niż  konkurencja,  co  jest  możliwe dzięki przewagom wynikającym z szerokości oferty i dostępności części. Od zawsze naszą  strategią  było  posiadanie  w  ofercie  wielu  alternatywnych  produktów  od rozmaitych dostawców, w różnych wariantach  cenowych. Dzięki temu dzisiaj mamy pewność, że gwarantujemy najlepszą możliwą dostępność.  Elementem  niepewności  pozostaje  wysoka  inflacja  w  regionie  i  zwiększanie się  kosztów  powadzenia  biznesu,  co  wymusza  na  właścicielach  przedsiębiorstw poszukiwania oszczędności i zmniejszenia inwestycji. Uważamy, że wysoka inflacja, to jednak większe wyzwanie dla producentów samochodów niż dystrybutorów części. Zakup  nowego  samochodu  to  nadal  spory  wydatek  dla  każdego  gospodarstwa domowego  czy  biznesu.  Obserwujemy,  że  w  wyniku  przerywanych  łańcuchów dostaw oraz braku półprzewodników stale zmniejsza się dostępność nowych aut, co widać  po  danych  dotyczących  rejestracji  nowych  samochodów.  Cały  czas  mamy tendencję do wydłużania czasu eksploatacji pojazdów posiadanych przez aktualnych właścicieli.  Zauważamy  więc  rosnący  popyt na  sprzedaż  części,  a  co  za  tym  idzie poprawę dynamiki naszej sprzedaży.  Realizując  naszą  strategię  zrównoważonego  rozwoju  2020+  pod  hasłem: Zrównoważona  motoryzacja  dla  ludzi  i  klimatu,  konsekwentnie  dokładamy  starań, aby należeć do grupy firm nowoczesnych, innowacyjnych i dbających o środowisko naturalne.  Razem  tworzymy,  wspieramy,  dostarczamy  –  to  nie  tylko  hasło,  ale wachlarz możliwości, które przekuwają się także na ochronę środowiska. Wewnątrz grupy prowadzimy analizy pokazujące, które procesy i w jakim stopniu wpływają na otoczenie,  jak  możemy  je  optymalizować.  Wprowadziliśmy  do  użytku  opakowania wielorazowe,  unowocześniamy  naszą  logistykę,  aby  w  jak  najmniejszym  stopniu odciskała  piętno  na  środowisku  naturalnym.  W  ubiegłym  roku  przeprowadziliśmy testy małych elektrycznych pojazdów dostawczych. Jeśli zdecydujemy się na użycie ich w procesie logistycznym, zadbamy o to,  aby  prąd  niezbędny  do  ich  ładowania pochodził  z  odnawialnych  źródeł  energii.  Naszych  klientów  również  zachęcamy  do działań prośrodowiskowych, choćby poprzez udział w projekcie Bio Service, w którym dbamy o właściwy odbiór z warsztatów zużytych części, m.in. olejów, akumulatorów czy opon i przekazanie ich do profesjonalnej utylizacji. Rok 2021 przyniósł znaczące przyspieszenie unijnej polityki dekarbonizacji, czego wyrazem jest m.in. Zielony Ład i pakiet Gotowi na 55. To szereg ważnych zmian dla biznesu, który na całym świecie odpowiada za znaczącą część globalnej emisji gazów cieplarnianych, ma zatem do odegrania  decydującą  rolę  w  ich  ograniczaniu.  Wysiłkiem  całej  Grupy  Kapitałowej podjęliśmy  proces  liczenia  śladu  węglowego  w  łańcuchu  wartości.  W  2022  roku planujemy wyznaczyć ambitne cele i szczegółowy wieloletni plan dekarbonizacji.
W ostatnim roku dodatkowo wzmocniliśmy działania w obszarze zrównoważonego rozwoju powołując do życia Fundację Inter Cars. Jej misją jest wspieranie rozwoju dostępnej, bezpiecznej oraz odpowiedzialnej mobilności dla ludzi i klimatu. W ramach działań Fundacji zdecydowaliśmy się uruchomić wolontariat pracowniczy, a także zaangażowaliśmy się w liczne akcje społeczne. Wydarzenia w Ukrainie i zbrojna napaść Rosji na ten kraj sprawiły, że Fundacja ukierunkowała także swoje działania na pomoc naszym przyjaciołom w Ukrainie. Prowadzimy zbiórki rzeczowe i finansowe, pomagamy w transporcie leków i sprzętu medycznego, wspieramy także pracowników Inter Cars Ukraine w zapewnieniu nowego miejsca pracy, jak również pomagamy ich rodzinom w znalezieniu nowego domu.
Sytuacja w Ukrainie pokazała, że musimy być przygotowani na różne scenariusze, ale pewnych sekwencji zdarzeń nie jesteśmy w stanie przewidzieć. Pandemia, wojna - to czynniki, które sprawiają, że prowadzenie biznesu jest niezwykle trudne. W niestabilnym środowisku trudno jest snuć plany na przyszłość. Wierzymy jednak, że będziemy w stanie wciąż rosnąć szybciej niż rynek i w każdym z krajów, w których działamy, wzmocnimy swoją pozycję. To cel biznesowy na najbliższe lata. Bardzo chciałbym również, abyśmy nadal kultywowali partnerskie podejście do biznesu - w odniesieniu do naszych pracowników, dostawców i innych interesariuszy. Jestem przekonany, że dialog, szczerość i zaufanie to podstawy, na fundamentach których utrzyma się nawet najpotężniejsza budowla. Bez nich nie byłoby Inter Cars, którego znamy.
Szanowni Państwo, na zakończenie mojego listu, w imieniu własnym oraz całego zespołu Pracowników Grupy kapitałowej Inter Cars dziękuję naszym klientom i Partnerom za współpracę, a naszym Udziałowcom za zaufanie i motywację, które napędzają nas każdego dnia do efektywnego działania.
Z wyrazami szacunku, Maciej Oleksowicz Prezes Zarządu Inter Cars SA

