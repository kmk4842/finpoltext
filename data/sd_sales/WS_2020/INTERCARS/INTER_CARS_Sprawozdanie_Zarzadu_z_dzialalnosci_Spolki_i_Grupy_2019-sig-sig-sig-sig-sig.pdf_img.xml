<?xml version="1.0" ?>
<document>
	<Page Number="1">
		<Text>Grupa Inter Cars jest importerem i dystrybutorem części zamiennych do samochodów
osobowych oraz pojazdów użytkowych. Oferta Grupy obejmuje również wyposażenie
warsztatowe oraz części do motocykli i tuningu. Od 2017 roku do oferty Grupy weszły również
produkty segmentu Marine, obejmujące między innymi, części do łodzi motorowych. Spółka Inter
Cars jest największym w Polsce niezależnym dystrybutorem części zamiennych. Grupa prowadzi
działalność operacyjną w Polsce, na Ukrainie, w Republice Czeskiej, w Republice Słowacji, na
Litwie, na Węgrzech, we Włoszech, w Chorwacji, w Belgii, w Rumunii, na Łotwie, Cyprze, w
Bułgarii, w Estonii, w Mołdawii, w Słowenii, Niemczech, Bośni i Hercegowinie, Grecji, Serbii i na
Malcie.
Głównym klientem Inter Cars S.A. są odbiorcy z obszaru B2B — warsztaty samochodowe.
Grupa wspiera warsztaty samochodowe w pozyskiwaniu klientów końcowych — kierowców. W
tym celu Inter Cars uruchamia projekty B2C, których zadaniem jest zaspokajanie
motoryzacyjnych potrzeb kierowców i przekierowanie ich do warsztatów otrzymujących
jakościowe i wizerunkowe wsparcie Inter Cars S.A.
Grupa systematycznie rozbudowuje sieć sprzedaży w Polsce i poza nią i w roku 2019 otworzyła
kolejnych 14 nowych filii w Europie, stale poszerza ofertę towarową oraz wprowadza nowe
formy wspierające sprzedaż. Dzięki temu, iż obecna struktura sprzedaży części zamiennych do
samochodów odpowiada strukturze zarejestrowanego parku samochodowego oraz dzięki
wysokiej dostępności oferty towarowej, jak również stosowaniu nowoczesnych narzędzi
sprzedaży, Grupa może zaoferować odbiorcom konkurencyjne warunki współpracy. Grupa jest
liderem we wdrażaniu nowych rozwiązań wspomagających sprzedaż.
Rok 2019 to kolejny rok dynamicznego rozwoju działalności spółek zależnych Inter Cars.
Zarząd oczekuje, iż podmioty zależne będą w najbliższych latach stanowiły istotny czynnik
stymulujący dalszy rozwój Grupy.
Rynek dystrybucji części zamiennych charakteryzuje się znaczącym  potencjałen
wzrostowym. Głównymi czynnikami kształtującymi wzrost rynku są stały wzrost liczby
samochodów zarejestrowanych i poruszających się po drogach, liberalizacja przepisów
otwierająca dostęp niezależnym dystrybutorom części zamiennych do autoryzowanyct
warsztatów, zniesienie barier w imporcie używanych samochodów, rosnące skomplikowanie
napraw związane z coraz powszechniejszym wykorzystaniem zaawansowanych technologii da
produkcji samochodów oraz stały wzrost intensywności eksploatacji parku
samochodowego, w szczególności wzrost średniego wieku zarejestrowanych samochodów oraz
średnich stanów przebiegów. Najważniejsze trendy na niezależnym rynku dystrybucji częśc
zamiennych to intensywny rozwój sieci sprzedaży, rozwój asortymentu, rozwój programów
wspierających sprzedaż, własne linie towarowe oraz udoskonalanie systemów komputerowych.
Podstawowym celem Grupy jest stałe podnoszenie jakości zarządzania przepływem towarów
oraz osiągnięcie pozycji lidera dystrybucji części w Europie. Będzie się to odbywało w drodze
uzupełniania istniejącego modelu dystrybucji o dodatkowe elementy (filie, magazyny regionalne,
zależne spółki dystrybucyjne poza granicami Polski). Efektem tego będzie ugruntowanie pozycji
Grupy jako najbardziej efektywnego i skutecznego kanału dystrybucji części zamiennych od ich
producentów do końcowych odbiorców — warsztatów.
Strategia rozwoju oparta została na trzech zasadniczych elementach:
N
Szerokiej ofercie produktowej i wysokiej dostępności towarów
Największej sieci dystrybucji filialnej i wydajnej logistyce
Kompleksowej obsłudze klientów poprzez oferowanie im wartości dodanych np. w postaci
szkoleń, wsparcia marketingowego, wsparcia inwestycyjnego czy tez wsparcia w
pozyskiwaniu klientów np. poprzez umowy flotowe czy motointegrator.pl , itp.
Pomimo epidemii koronawirusa Grupa kontynuuje działalność na wszystkich rynkach
geograficznych, także we Włoszech.
</Text>
	</Page>
</document>
