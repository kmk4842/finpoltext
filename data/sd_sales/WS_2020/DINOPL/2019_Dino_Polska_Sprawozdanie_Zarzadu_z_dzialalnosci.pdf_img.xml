<?xml version="1.0" ?>
<document>
	<Page Number="1">
		<Text>Pozostałe źródła finansowania majątku tj. zobowiązania i rezerwy, na dzień 31 grudnia 2019 r. kształtowały się
następująco:
rezerwy na zobowiązania 39,6 mln PLN,
zobowiązania długoterminowe 681,9 mln PLN,
zobowiązania krótkoterminowe 1 922,2 mln PLN,
rozliczenia międzyokresowe 26,4 mln PLN.
Zobowiązania długoterminowe zwiększyły się o 81,1 mln PLN, czyli o 13,5%, podczas gdy zobowiązania
krótkoterminowe wzrosły o 524,6 mln PLN i były o 37,5% wyższe niż rok wcześniej. Wzrost zobowiązań
krótkoterminowych wynika głównie ze wzrostu zobowiązań z tytułu dostaw i usług, co z kolei jest następstwem
wzrostu skali działalności sieci sklepów Dino oraz z przeklasyfikowania części zobowiązań wynikających
Z wyemitowanych obligacji ze zobowiązań długoterminowych do krótkoterminowych.
Dino Polska wypracowała środki pieniężne netto z działalności operacyjnej za lata 2019 i 2018 w kwotach,
odpowiednio 700,8 mln PLN i 620,0 mlnPLN. Zwiększenie środków pieniężnych netto z działalności
operacyjnej było głównie spowodowane zwiększeniem skali działalności Dino Polska.
W 2019 r. przepływy środków pieniężnych z działalności inwestycyjnej Dino Polska były ujemne i wyniosły
699,5 mln PLN. Ujemne przepływy środków pieniężnych wynikały głównie z wydatków poniesionych na
nabycie rzeczowych aktywów trwałych i aktywów niematerialnych (666,8 mln PLN).
Biorąc pod uwagę strategię zakładającą szybki, organiczny wzrost liczby sklepów Dino, Zarząd Spółki nie
planuje rekomendować Walnemu Zgromadzeniu wypłaty dywidendy za 2019 r. Zarząd zaproponuje przekazanie
zysku za rok obrotowy na kapitał zapasowy Spółki.
Na Datę Raportu Zarząd nie podjął decyzji dotyczącej rekomendowania Walnemu Zgromadzeniu wypłaty
dywidendy oraz jej potencjalnej wysokości na kolejne lata. Decyzje w tym zakresie będą podejmowane
w odpowiednim czasie po zakończeniu każdego roku obrotowego.
Polityka w zakresie wypłaty dywidendy w przyszłości będzie jednak w miarę potrzeby podlegać przeglądowi
przez Zarząd w zależności od okoliczności, a decyzje w tej sprawie będą podejmowane z uwzględnieniem
szeregu różnych czynników dotyczących Spółki, w tym perspektyw dla dalszej działalności, przyszłych zysków,
zapotrzebowania na środki pieniężne, sytuacji finansowej, wskaźników zadłużenia, planów ekspansji oraz
wymogów prawa w tym zakresie.
Spółka nie wypłacała dywidendy za 2018 r. ani za lata wcześniejsze.
Kluczowe czynniki wpływające na wyniki operacyjne i finansowe Spółki i Grupy Dino Polska w latach 2018-
2019 omówiono poniżej. Czynniki te mogą nadal mieć wpływ na działalność gospodarczą, wyniki operacyjne
1 finansowe, sytuację finansową, przepływy pieniężne oraz perspektywy rozwoju Grupy Dino Polska, a także
przedstawiają trendy, które zdaniem Spółki będą miały zastosowanie do rynku handlu detalicznego artykułami
spożywczymi w Polsce przez kolejnych kilka lat.
Na wyniki operacyjne i finansowe Grupy Dino Polska mają wpływ przede wszystkim: (i) otoczenie gospodarcze
w Polsce oraz trendy i zwyczaje wśród konsumentów, (ii) tempo otwierania nowych sklepów przez Grupę Dino
</Text>
	</Page>
	<Page Number="2">
		<Text>i wzrost przychodów ze sprzedaży w istniejącej sieci sklepów (LL), (iii) siła zakupowa Grupy Dino Polska ora
(iv) poziom zadłużenia i zmiany stóp procentowych.
Grupa Dino Polska prowadzi działalność gospodarczą wyłącznie w Polsce. Warunki makroekonomiczne
w Polsce, na które wpływają otoczenie gospodarcze w regionie i gospodarka globalna, mają istotne znaczenie
dla działalności Grupy Dino Polska. Wszelkie zmiany warunków makroekonomicznych, takich jak dynamika
wzrostu PKB, stopa bezrobocia, płace (w tym płaca minimalna), konsumpcja indywidualna, wskaźnik zaufania
klientów czy stopy procentowe i wskaźniki inflacji/deflacji, mają wpływ na ogólną zamożność społeczeństwa,
siłę nabywczą konsumentów iskłonność do wydawania pieniędzy, kształtując wten sposób nawyki
konsumentów w zakresie rozporządzania przychodami. Powyższe czynniki mają też wpływ na ceny produktów
Grupy Dino Polska i wartość sprzedaży, a tym samym istotnie wpływają na wyniki finansowe Grupy Dino
Polska.
Polska gospodarka jest ósmą co do wielkości gospodarką UE. Uważa się, że wzrost ekonomiczny Polski oraz
programy prospołeczne wprowadzane w poprzednich latach oraz wzrost płacy minimalnej o 5% w 2018 r., 7,1%
w 2019 r. i 15,6% w 2020 r. przyniosły lub przyniosą w najbliższej przyszłości większą zamożność i wyższe
wydatki na konsumpcję, co przekłada się między innymi na wyższy popyt na produkty Grupy Dino Polska.
Tempo otwierania nowych sklepów i wzrost przychodów ze sprzedaży w istniejącej sieci sklepów (LfL)
 
 
Na wyniki finansowe Grupy Dino Polska wpływ mają: (i) tempo otwierania nowych sklepów przez Grupę Dino
oraz (ii) wzrost przychodów ze sprzedaży w istniejącej sieci sklepów (LL).
W ramach realizacji swojej strategii wzrostu Grupa Dino Polska szybko rozwija działalność poprzez rozszerzanie
sieci sklepów i zwiększanie sprzedaży w istniejącej sieci sklepów (LfL). W latach 2017-2019 Grupa Dino Polska
zwiększyła łączną liczbę sklepów o 590, z 628 na dzień 1 stycznia 2017 r. do 1 218 na dzień 31 grudnia 2019 r.
Strategia Spółki obejmuje dalszą, dynamiczną ekspansję sieci sklepów w Polsce.
Strategia Spółki dotycząca otwierania nowych sklepów wpłynęła na wyniki działalności Grupy Dino Polska,
w szczególności poprzez (i) szybszy wzrost przychodów ze sprzedaży niż kosztu własnego sprzedaży w związku
z nabywaniem i sprzedażą produktów w nowo otwartych sklepach oraz zwiększaniem siły zakupowej Grupy
Dino Polska, (ii) wzrost nakładów inwestycyjnych związanych z kosztami dotyczącymi jednego nowego sklepu,
oraz (iii) zmniejszenie długu netto w relacji do EBITDA pomimo nominalnego wzrostu zadłużenia.
Przychody ze sprzedaży w istniejącej sieci sklepów (LfL) Dino zależą od wolumenu i wartości sprzedaży, jak
również od preferencji klientów dotyczących nabywanych produktów.
Tabela poniżej przedstawia porównanie trendów inflacyjnych w Polsce oraz wzrost przychodów ze sprzedaży
w istniejącej sieci sklepów (LfL) Dino.
 
 
 
Wraz ze zwiększaniem skali działalności rosła też siła zakupowa Dino Polska. Spółka zaopatrywała się w latach
2017-2019 w większość produktów bezpośrednio u producentów lub ich głównych przedstawicieli. Duże
wolumeny zamówień u dostawców przynosiły w tym czasie korzyści w postaci efektu skali oraz sprawiły, że
</Text>
	</Page>
</document>
