<?xml version="1.0" ?>
<document>
	<Page Number="1">
		<Text>W 2004 r. prowadzono dalszą restrukturyzację techniczną, majątkową oraz organizacyjną.
Zakres restrukturyzacji technicznej obejmował działalność inwestycyjną mającą na celu unowocześnienie
istniejących i wprowadzenie nowych procesów technologicznych.
W ramach restrukturyzacji majątkowej prowadzono sprzedaż nieużytkowanych aktywów trwałych.
Kontynuowana restrukturyzacja organizacyjna spowodowała obniżenie zatrudnienia o 4 osoby. Na dzień 31 grudnia
2004 r. zatrudnienie wyniosło 191 osób.
W 2004 r. Baterpol Sp. z o.o. rozpoczęła inwestycję o wartości 36 mln zł, która obejmując odsiarczanie pasty
ołowiowej i jej przetop na ołów surowy, produkcję krystalicznego siarczanu sodu oraz utylizację zużytego
elektrolitu, uzupełni istniejący w Spółce ciąg technologiczny i zwiększy zasadniczo odzysk ołowiu z zużytych
akumulatorów.
W 2004 r. spółka prowadziła dalsze działania mające na celu redukcję kosztów i optymalizację zatrudnienia.
Na dzień 31 grudnia 2004 r. spółka zatrudniała 220 osób.
Przychody ze sprzedaży Grupy Kapitałowej Impexmetal w 2004 roku wyniosły 2.688 mln zł i ukształtowały się na
poziomie niższym o ok. 16% niż w roku poprzednim. Należy pamiętać, iż w związku z zamknięciem transakcji
sprzedaży Huty Zawiercie S.A. w grudniu 2003 została ona wyłączona z konsolidacji, co w istotnym stopniu zakłóca
porównywalność wielkości sprzedaży za lata 2004 i 2003. Wartość sprzedaży Huty Zawiercie S.A. ujęta w
skonsolidowanych przychodach Grupy w 2003 roku wyniosła ok. 1.059 mln zł. Ubytek przychodów z handlu stalą
jest w dużej mierze rekompensowany wzrostem sprzedaży produktów miedziowych (wzrost sprzedaży w 2004 roku
w porównaniu z 2003 to ok. 34% ilościowo i ponad 70% wartościowo). Na poziom przychodów w bieżącym roku
znaczący wpływ mają istotnie wyższe niż w roku ubiegłym ceny metali, zwłaszcza miedzi, na LME.
Wyeliminowanie ze sprzedaży skonsolidowanej 2003 roku przychodów Huty Zawiercie i Mercus (podmioty te nie
były konsolidowane w 2004 r.) wskazywałoby na wzrost sprzedaży w 2004 roku o ok. 30%.
Mimo obserwowanego wzrostu sprzedaży (po wyłączeniu stali) w stosunku do roku 2003, szczególnie IV kwartał
2004 roku nie należał do udanych. Spadek tempa wzrostu przychodów w ostatnim kwartale w stosunku do
pierwszych trzech kwartałów roku 2004 wynika ze znacznego umocnienia złotówki, co przy wysokim udziale
sprzedaży eksportowej skutkuje obniżeniem przychodów i istotnym pogorszeniem realizowanych marż. Zysk na
sprzedaży w IV kwartale 2004 wyniósł zaledwie 5 mln zł, przy ponad 100 mln w ciągu całego roku. Mimo tego, po
wyłączeniu z roku 2003 wyników Huty Zawiercie i Mercus, zysk na sprzedaży za cały 2004 rok odnotowuje wzrost
o ponad 22%.
Ujemne saldo na pozostałej działalności operacyjnej wyniosło w 2004 roku ok. 29 mln zł. Jest to przede wszystkim
wynikiem odpisów aktualizujących wartość aktywów niefinansowych (Środki trwałe, zapasy). W rezultacie zysk na
działalności operacyjnej przekroczył w 2004 roku 72 mln zł.
Koszty odsetkowe netto były w 2004 roku o 16,7 mln zł niższe niż w roku poprzednim. Ogółem poziom kosztów
finansowych netto ukształtował się w 2004 roku na poziomie o blisko 30 mln niższym niż w 2003 i wyniósł 45,5 mln
zł. Zarówno dane roku ubiegłego jak i bieżącego zawierają korekty związane z przeszacowaniem aktywów i
pasywów wyrażonych w walutach obcych. Zysk na działalności gospodarczej wyniósł w 2004 roku 28,9 mln zł przy
37,4 mln zł w roku poprzednim.
</Text>
	</Page>
</document>
