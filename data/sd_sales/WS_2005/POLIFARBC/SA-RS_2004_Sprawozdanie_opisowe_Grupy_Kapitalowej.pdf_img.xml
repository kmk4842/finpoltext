<?xml version="1.0" ?>
<document>
	<Page Number="1">
		<Text>W 2004 roku uwarunkowania w otoczeniu gospodarczym znacząco wpłynęły na działalność Grupy
PCW. Choć gospodarka kraju odnotowała wzrost PKB o 5,4 %, to budownictwo jako jedna z
ostatnich gałęzi gospodarki zaczęła dopiero teraz powoli rozwijać się po kilkuletniej stagnacji.
Podobnie kształtowała się sytuacja w branży farb i lakierów - segment przemysłowy rozwijał się
szybciej m.in. w wyniku wzrostu produkcji przemysłowej w skali całej gospodarki, jak i niskiego
kursu złotego w I półroczu 2004 roku, niesprzyjającemu importowi. Na rynku w segmencie farb
dekoracyjnych panował zastój. Analogiczna sytuacja miała miejsce w strukturze sprzedaży Grupy
PCW w 2004 roku: dobre wyniki sprzedaży wyrobów dla przemysłu i zróżnicowana sytuacja w
poszczególnych kanałach sprzedaży farb dekoracyjnych (sklepach detalicznych, sklepach DIY,
hurtowniach).
</Text>
	</Page>
</document>
