<?xml version="1.0" ?>
<document>
	<Page Number="1">
		<Text>wzrostu salda rozliczeń międzyokresowych o 261 476 tysięcy złotych, związanego
głównie ze zwiększeniem rezerw na straty na kontraktach (o 127 662 tysiące złotych)
oraz na koszty poniesione, lecz nie zafakturowane (o 59 408 tysięcy złotych), a także
wzrostu wartości otrzymanych zaliczek krótkoterminowych na poczet przyszłych
świadczeń w wysokości 31 022 tysiące złotych.
W roku 2004 Grupa Budimex osiągnęła przychody ze sprzedaży ogółem w wysokości 2 156
446 tysięcy złotych, co stanowi wzrost w stosunku do przychodów Grupy osiągniętych w
roku 2003 o 9 462 tysiące złotych. Dzięki poprawie koniunktury na rynku budowlanym w
drugiej połowie 2004 roku Grupa odrobiła różnicę w wysokości sprzedaży za 6 miesięcy 2004
roku, która wynosiła 186 milionów złotych w stosunku do analogicznego okresu roku 2003.
Głównym źródłem przychodów Grupy Budimex była działalność spółki Budimex Dromex
SA zajmującej się sprzedażą usług budowlanych. W ciągu roku 2004 przychody tej spółki
wyniosły I 586 322 tysiące złotych, co stanowi 64% całości przychodów Grupy Budimex
(wartości przed korektami konsolidacyjnymi).
Istotnym elementem działalności Grupy Budimex jest aktywność na rynkach zagranicznych
(głównie w Niemczech), która charakteryzuje się znaczącą dynamiką oraz wyższymi marżami
w porównaniu do rynku krajowego. W 2004 łączna sprzedaż na tych rynkach wyniosła
293 483 tysięcy złotych tj. 14% całości przychodów Grupy Budimex.
Zysk brutto ze sprzedaży Grupy w 2004 roku wyniósł 4 123 tysiące złotych. Wskaźnik marży
liczony na poziomie zysku ze sprzedaży (zysk brutto ze sprzedaży jako procent przychodów
netto) wyniósł 0,2%, co stanowi spadek w porównaniu z rokiem ubiegłym, kiedy to
rentowność brutto sprzedaży wyniosła 8,1%. W okresie dwunastu miesięcy 2004 roku spółki
Grupy utworzyły 126 284 tysiące złotych rezerw na straty na kontraktach, które obciążyły
</Text>
	</Page>
	<Page Number="2">
		<Text>koszty wytworzenia sprzedanych produktów. W 2004 roku saldo rezerw na straty na
kontraktach wzrosło w stosunku do stanu wykazanego na 31 grudnia 2003 roku o 127 662
tysiące złotych, zczego 105.239 tysięcy złotych dotyczyło wyceny kontraktów
denominowanych w walutach obcych.
Głównym powodem spadku rentowności w roku 2004 było umocnienie złotówki wobec euro
i dolara, co wpłynęło negatywnie na poziom marży kontraktów zawartych w tych walutach.
Niższa marża na kontraktach rozliczanych w walutach została zrekompensowana zyskami w
wysokości 125453 tysięcy złotych ujętymi w działalności finansowej, pochodzącymi z
wyceny oraz rozliczenia walutowych transakcji terminowych, zawartych w celu
zminimalizowania ryzyka kursowego.
Należy jednocześnie zaznaczyć, iż obecnie realizowane kontrakty zostały zawarte w okresie
głębokiej dekoniunktury i ostrej konkurencji roku poprzedniego. Dodatkowym negatywnym
czynnikiem był wzrost cen niektórych podstawowych materiałów i komponentów
budowlanych, takich jak: stal zbrojeniowa - wzrost o ok. 40%, asfalt - ok. 10%, wełna
mineralna — ok. 25%, tarcica — ok. 20%.
Koszty ogólnego zarządu w okresie 12 miesięcy 2004 roku wyniosły 106 992 tysiące złotych
i były niższe niż w analogicznym okresie 2003 roku o 11 850 tysięcy złotych, natomiast
koszty sprzedaży zwiększyły się o 4 261 tysiące złotych. Łączne koszty z tych tytułów
stanowiły 6,25% przychodów ze sprzedaży w 2004 roku w porównaniu z wartością 6,64%
uzyskaną w analogicznym okresie 2003 roku. W wartościach bezwzględnych łączne koszty
sprzedaży i ogólnego zarządu w okresie 12 miesięcy 2004 roku były niższe o 7 589 tysięcy
złotych w porównaniu z analogicznym okresem 2003 roku, co stanowi spadek o 5,33%.
Obniżenie kosztów działalności w tych kategoriach jest efektem realizacji procesu
restrukturyzacji oraz ścisłej kontroli wydatków bieżących.
W okresie 12 miesięcy roku 2004 pozostałe przychody operacyjne Grupy Budimex wyniosły
41 252 tysiące złotych i były o 67 917 tysięcy złotych niższe niż w takim samym okresie w
roku 2003. Znacznie wyższe przychody w roku ubiegłym wynikają głownie ze sprzedaży
nieruchomości przy ul. Marszałkowskiej.
W tym samym czasie pozostałe koszty działalności operacyjnej ukształtowały się na poziomie
33 173 tysięcy złotych, tj. o 36 654 tysięcy złotych mniej niż w roku 2003. Spadek wynika
głównie z niższych odpisów aktualizujących wartość należności, rzeczowych aktywów
trwałych i zapasów, które w 2004 roku wyniosły 22 472 tysiące złotych, co stanowi
zmniejszenie o 24 166 tysięcy złotych w porównaniu do roku ubiegłego. Zakończenie procesu
restrukturyzacji w Grupie wpłynęło na ograniczenie kosztów z tego tytułu w roku 2004. W
poprzednim roku koszty związane z restrukturyzacją wyniosły łącznie 9 309 tysięcy złotych.
W 2004 roku Grupa osiągnęła zysk na działalności finansowej wynoszący 126 483 tysięcy
złotych, podczas gdy w roku poprzednim zysk ten wyniósł 5 472 tysiące złotych. Zysk
osiągnięty w 2004 roku był spowodowany głównie pozytywnym wynikiem z rozliczenia
instrumentów finansowych w wysokości 61 721 tysięcy złotych oraz dodatnią wyceną netto
zawartych transakcji terminowych w kwocie 63 732 tysięcy złotych, wynikającą z umacniania
się złotego w odniesieniu do euro i dolara. Utrzymująca się przez cały 2004 rok dobra
sytuacja gotówkowa Grupy wpłynęła na uzyskanie przychodów odsetkowych netto w
wysokości 15 360 tysięcy złotych. Negatywny wpływ na wynik finansowy miały odnotowane
w kosztach zapłacone przez spółki Grupy prowizje bankowe od gwarancji i kredytów w
</Text>
	</Page>
</document>
