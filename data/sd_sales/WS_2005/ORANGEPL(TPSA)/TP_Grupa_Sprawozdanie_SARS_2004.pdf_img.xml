<?xml version="1.0" ?>
<document>
	<Page Number="1">
		<Text>Występuje ryzyko, iż obecne systemy informatyczne i techniczne mogą być niewystarczające do
zaproponowania abonentom rozwiązań (nowych funkcjonalności, produktów, usług) oczekiwanych przez rynek
lub wprowadzenie ich zostanie opóźnione. Nastąpić może wtedy utrata szansy rynkowej oraz zwiększenia
przychodów.
Ryzyko pogorszenia jakości i zasięgu sieci w związku ze zwiększającą się bazą abonentów i ograniczonymi
zasobami sieci. Restrykcyjne podjecie do kontroli kosztów może spowodować ograniczenie rozwoju niektórych
obszarów sieci, co spowoduje obniżenie satysfakcji abonentów i obniżenie przychodów.
Grupa TP w 2004 roku
Sprzedaż Grupy w 2004 roku wzrosła o 1,5% w porównaniu do 2003 roku i wyniosła 18.563.556 tys. zł,
w dużej mierze z powodu dynamicznego wzrostu przychodów ze sprzedaży usług telefonii komórkowej
oraz przychodów z tytułu rozliczeń z innymi operatorami.
Marża EBITDA wzrosła z 41,1% w 2003 roku do 43,0% w 2004 roku (w 2004 roku wartość EBITDA
osiągnęła poziom 7.981.115 tys. zł).
Marża EBIT wzrosła z poziomu 18,0% w 2003 roku do 20,1% w 2004 roku (w 2004 roku wartość EBIT
osiągnęła poziom 3.726.678 tys. zł), odzwierciedlając wzrost przychodów i redukcję OPEX'&quot;u.
Zysk netto wzrósł o 153,2%, głównie dzięki istotnemu zmniejszeniu kosztów finansowych netto oraz
obniżeniu stopy podatkowej.
Zatrudnienie w etatach w Grupie spadło z 42.600 na dzień 31 grudnia 2003 roku do poziomu 36.589 na
dzień 31 grudnia 2004 roku, czyli o 14,1%.
Koszty pracownicze (wynagrodzenia oraz ubezpieczenia społeczne i inne świadczenia) wyniosły
2.646.510 tys. zł i były niższe w porównaniu do 2003 roku o 12,9%.
Wolne przepływy pieniężne (free cash flow) wzrosły o ponad 41% do poziomu 5.767.807 zł
W 2004 roku przychody z segmentu telefonii stacjonarnej spadły o 5,6% w stosunku do ubiegłego roku i
wyniosły 13.476.220 tys. zł.
Marża EBITDA wzrosła z 43,5% w 2003 roku do 45,3% w 2004 roku (w 2004 roku wartość EBITDA
osiągnęła poziom 6.107.198 tys. zł).
Marża EBIT wzrosła z poziomu 19,5% w 2003 roku do 20,2% w 2004 roku (w 2004 roku wartość EBIT
osiągnęła poziom 2.724.204 tys. zł).
Zysk netto wzrósł o 110,7%, głównie dzięki istotnemu zmniejszeniu kosztów finansowych netto.
Zatrudnienie w etatach w segmencie telefonii stacjonarnej spadło z 37.497 na dzień 31 grudnia 2003 roku
do poziomu 31.574 tys. na dzień 31 grudnia 2004 roku, czyli o 15,8%.
Koszty pracownicze (wynagrodzenia oraz ubezpieczenia społeczne i inne Świadczenia) wyniosły
2.257.985 tys. zł i były niższe w porównaniu do 2003 roku o 15,4%.
Liczba linii na pracownika wzrosła z 307 na koniec 2003 roku do 373 na koniec 2004 roku.
W 2004 roku TP przyłączyła netto 244 tys. łączy głównych z czego łącza ISDN stanowiły 75,8%.
</Text>
	</Page>
</document>
