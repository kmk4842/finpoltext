<?xml version="1.0" ?>
<document>
	<Page Number="1">
		<Text>1.1. Wybrane dane finansowe
Skonsolidowane dane finansowe
W 2004 roku Grupa ComArch osiągnęła rekordowe przychody ze sprzedaży w wysokości 329,98 mln zł, co oznacza
wzrost o 28% w stosunku do 2003 roku oraz o 69% w stosunku do 2002 roku. Zysk operacyjny w stosunku do 2003
roku wzrósł o 10%, zysk brutto o 16%, natomiast zysk netto aż o 63%. W porównaniu z 2002 rokiem zysk
operacyjny jest prawie 2-krotnie wyższy a zysk netto ponad 3-krotnie. Na koniec 2004 roku wyższe niż w rok
wcześniej były również aktywa oraz wartość księgowa Grupy.
Skonsolidowany zysk na 1 akcję osiągnął poziom 2,06 zł, co oznacza wzrost o 65% w stosunku do 2003 roku oraz o
238% w stosunku do roku 2002. Wartość księgowa na 1 akcję wzrosła odpowiednio o 11% oraz 4%.
Kurs giełdowy akcji spółki dominującej - ComArch SA
W dniu 31.12.2004 roku kurs zamknięcia akcji ComArch SA na Giełdzie Papierów Wartościowych w Warszawie
wyniósł 71,50 zł. W 2003 roku ostatni kurs zamknięcia akcji ComArch S.A. wyniósł 51,30 zł. Oznacza to, że w 2004
roku akcje ComArch przyniosły stopę zwrotu na poziomie 39%.
</Text>
	</Page>
</document>
