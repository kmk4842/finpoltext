<?xml version="1.0" ?>
<document>
	<Page Number="1">
		<Text>Zmiany stanu pozostałych rezerw krótkoterminowych i rezerwy na świadczenia emerytalne i podobne
Zmniejszenie przychodów ze sprzedaży w 2009 r. w porównaniu do 2008 r. przyczyniło się do obniżenia zysku
brutto ze sprzedaży o blisko 57 mln zł, tj. do kwoty 547 mln zł. Koszty sprzedaży i koszty ogólnego zarządu
Spółki zostały zaś zredukowane o 28 mln zł. W efekcie Spółka poniosła w 2009 r. w porównaniu do 2008 r.
wyższą stratę ze sprzedaży o blisko 29 mln zł. Niższy o ponad 14 mln zł wynik na pozostałej działalności
operacyjnej Spółki w 2009 r. — do czego przyczyniły się przede wszystkim utworzenie w końcu 2009 r. rezerw na
świadczenia pracownicze związane z procesem optymalizacji zatrudnienia w 2010 r. oraz dokonanie odpisu
aktualizacyjnego aktywów w związku z zaplanowaną na 2010 r. likwidacją nierentownych kawiarni — wpłynął
w konsekwencji na pogorszenie wyniku na działalności operacyjnej (EBIT) Spółki o blisko 43 mln zł, tj. do
poziomu —79 mln. Strata brutto Spółki w 2009 r. była wyższa w porównaniu do 2008 r. o 47 mln zł, zaś strata
netto o blisko 45 mln zł.
W 2009 r. Spółka wygenerowała ujemne przepływy pieniężne w wysokości 183 mln zł. Zmniejszenie stanu
środków pieniężnych Spółki było wynikiem przede wszystkim spłaty kredytu w rachunku bieżącym (zmniejszenie
stanu zadłużenia o 186 mln zł). Znaczne obniżenie stanu zapasów (o 82 mln zł) i należności (o 31 mln zł)
ograniczyło negatywny wpływ poniesionej wysokiej straty (73 mln zł) na saldo przepływów z działalności
operacyjnej Spółki. Wpływy z działalności inwestycyjnej ze zbycia wartości niematerialnych i prawnych oraz
rzeczowych aktywów trwałych (13 mln zł) oraz ze zbycia aktywów finansowych (ponad 4 mln zł) były wyższe od
wydatków na nabycie wartości niematerialnych i prawnych oraz rzeczowych aktywów trwałych (15 mln zł).
Zmiany te przedstawione są w tabeli poniżej.
</Text>
	</Page>
</document>
