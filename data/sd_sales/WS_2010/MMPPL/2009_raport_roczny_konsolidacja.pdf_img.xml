<?xml version="1.0" ?>
<document>
	<Page Number="1">
		<Text>W załączeniu przekazujemy raport roczny Grupy Multimedia Polska za rok 2009. Miniony rok był trudny ze
względu na niestabilne warunki makroekonomiczne oraz perturbacje na rynkach finansowych. W 2009 roku
Grupa realizowała w sposób wywarzony strategię organicznego wzrostu. Do głównych elementów tej strategii
należało lepsze wykorzystanie posiadanych zasobów, tak w zakresie sieci, jak i bazy abonentów. Pomimo
niesprzyjających okoliczności zewnętrznych, staraliśmy się elastycznie reagować na zmieniające się warunki.
Osiągnęliśmy wynik finansowy EBITDA, którego wielkość i dynamika były zgodne z naszymi oczekiwaniami.
Zrealizowaliśmy program inwestycyjny, który pozwala nam na utrzymanie dynamiki naszego biznesu a
jednocześnie nie angażuje nadmiernie środków wypracowanych z działalności operacyjnej.
Na przestrzeni 2009 roku odnotowaliśmy wzrost liczby sprzedanych usług (RGU) na poziomie ok. 106 tys. netto.
Ograniczyliśmy programy promocyjne, znacząco zwiększając przychód na abonenta (ARPU) z nowo
podłączanych usług. Obserwujemy również wzrost wskaźnika pakietyzacji, co z kolei przyczynia się do
ograniczenia zjawiska utraty klientów. Osiągnięte wyniki, tak w zakresie ilości nowo podłączanych RGU, jak i
wysokości ARPU na poszczególnych usługach w trudnych i niestabilnych warunkach makroekonomicznych roku
2009 należy uznać za umiarkowany sukces.
Stale podnosząc jakość oferowanych usług, wciąż widzimy przestrzeń do efektywnego zwiększania bazy RGU
oraz przychodów z każdego segmentu działalności. Oferta produktowa Spółki pozostaje nadal bardzo atrakcyjna,
o czym świadczy ciągły rozwój usługi DTV i wysoka dynamika nowych podłączeń usług internetowych oraz usług
głosowych w technologii VolP.
W roku 2009 odnotowaliśmy 11% wzrost przychodów ze sprzedaży zaś zysk EBITDA wzrósł o 12% i osiągną
poziom 265 mln zł. W ocenie Zarządu Spółki na osiągnięte wyniki 2009 roku zasadniczy wpływ miała ogólni
sytuacja na rynkach walutowym i kredytowym w pierwszej połowie roku. Deprecjacja polskiej waluty z stosunki
do euro i dolara amerykańskiego na początku roku spowodowała odnotowanie przez Grupę wysokich ujemnyct
różnic kursowych w rachunku zysków i strat. Ponadto ujemne różnice kursowe zwiększyły również pozion
nakładów inwestycyjnych. Gdyby firma działała w warunkach porównywalnych do warunków panujących w 2004
roku, wzrost EBITDA wyniósłby ok. 16,5%.
Zgodnie z naszą misją, staramy się być branżowym liderem innowacji. Ze szczególną dbałością podchodzimy do
rozwoju naszej oferty produktowej. Pod koniec 2009 r. uruchomiliśmy usługę mobilnego dostępu do Internetu,
pierwszy interaktywny kanał telewizyjny aMazing TV oraz nowatorską usługę dwu-systemowej telefonii mobilnej
wykorzystującej sieci WiFi/GSM. Zarówno w zakresie mobilnego dostępu do Internetu, jak i hybrydowej usługi
głosowej, spodziewany jest wzrost ilości abonentów oraz wielkości generowanych przychodów ze sprzedaży.
Dzięki wysokim inwestycjom poczynionym w latach ubiegłych, dzisiaj organizacja może ograniczać nakłady
inwestycyjne, zwłaszcza w zakresie utrzymania i modernizacji sieci. Nasz model biznesowy zapewnia stałe
generowanie wysokiej marży EBITDA, co w połączeniu z ograniczonymi nakładami inwestycyjnymi umożliwi nam
osiąganie znacznych wolnych przepływów pieniężnych. Intencją Zarządu jest utrzymanie konserwatywnego
podejścia do projektów inwestycyjnych w przyszłości. W perspektywie średnioterminowej chcemy koncentrować
się na stałym obniżaniu nakładów inwestycyjnych w relacji do generowanych przychodów.
</Text>
	</Page>
</document>
