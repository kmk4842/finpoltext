<?xml version="1.0" ?>
<document>
	<Page Number="1">
		<Text>&quot;Telefonia stacjonarna, rachunek zysków i strat
Usługi segmentu telefonii stacjonarnej Grupy TP znajdują się nadal pod silną presją ze strony regulatora i
konkurencji. Spadek przychodów wynikał głównie z następujących czynników:
nasilenie procesu wypierania telefonii stacjonarnej przez telefonię komórkową (pod względem liczby
klientów i ruchu) w wyniku wojny cenowej w segmencie prepaid rynku komórkowego,
zwiększona wrażliwość klientów na cenę, związana ze spowolnieniem gospodarczym, co przyczyniło się
do nasilenia procesu przechodzenia klientów do innych operatorów oferujących usługi w oparciu o
hurtową odsprzedaż abonamentu (WLR),
decyzje regulacyjne obniżające ceny detaliczne połączeń do sieci komórkowych w następstwie obniżek
stawek MTR wprowadzonych w marcu i lipcu 2009 roku.
W wyniku powyższych czynników, liczba abonentów detalicznych telefonii stacjonarnej spadła o 11,6%, a
przychody z usług głosowych w tym segmencie w przeliczeniu na jedno łącze zmniejszyły się o 7,3%.
Jednocześnie segment usług opartych na dostępie szerokopasmowym wykazywał dalszą tendencję
wzrostową. Przychody z tych usług wzrosły o 9,1%, na co złożyły się następujące czynniki:
wzrost liczby klientów na rynku detalicznym i hurtowym (łącznie o 6,3%),
dalszy wzrost wskaźnika ARPU z detalicznych usług szerokopasmowego dostępu do Internetu (o 1,9%),
bardzo dobre przyjęcie przez rynek pakietowej oferty usług TV i szerokopasmowego dostępu do
Internetu,
stabilny strumień przychodów z biznesowych usług transmisji danych.
Marża EBITDA w segmencie telefonii stacjonarnej wzrosła o 0,1 punktu procentowego. Koszty operacyjne
zmniejszyły się o 331 mln zł (o 5,4%) głównie w wyniku spadku kosztów międzyoperatorskich o 198 mln zł,
pozostałych kosztów operacyjnych netto o 161 mln zł oraz kosztów sprzedaży o 49 mln zł. Powyższe
zmniejszenia zostały częściowo skompensowane, głównie w wyniku wzrostu kosztów użytkowanie
nieruchomości (o 68 mln zł, przede wszystkim ze względu na najem powierzchni w Warszawie) oraz wzrostu
wydatków na rozwój oferty programowej dla usług TV o 40 mln zł.
W celu odwrócenia niekorzystnej tendencji spadku przychodów i rentowności w segmencie telefonii
stacjonarnej, Grupa TP nadal koncentruje się na zwiększaniu przychodów z usług przesyłu danych (głównie
usług transmisji danych i szerokopasmowego dostępu do Internetu) oraz z opartych na nich usług dodanych
(takich jak usługi telefonii internetowej i telewizji cyfrowej oraz usługi multimedialne), a także na dalszej
optymalizacji struktury kosztów (zob. punkt 7.3).
W 2009 roku nadal spadała penetracja telefonią stacjonarną (w grudniu 2009 roku osiągnęła ona poziom 27%
wśród ogółu ludności, podczas gdy pod koniec 2008 roku wynosiła 28%).
</Text>
	</Page>
</document>
