<?xml version="1.0" ?>
<document>
	<Page Number="1">
		<Text>Poniższa tabela przedstawia zmiany, jakie zaszły w podstawowych wielkościach skonsolidowanego
rachunku zysków i strat Grupy Kapitałowej Banku Zachodniego WBK S.A. w 2009 roku w porównaniu z
rokiem poprzednim.
mln zł
Pomimo kumulacji niekorzystnych zjawisk w otoczeniu makroekonomicznym, dochody Grupy
Kapitałowej Banku Zachodniego WBK S.A. za okres 12 miesięcy 2009 roku wzrosły o 1% r/r. Pomijając
zyski ze sprzedaży akcji z portfela inwestycji kapitałowych Banku (3,6 mln zł w 2009 roku wobec oraz
66 mln zł w 2008 roku), skonsolidowane dochody wzrosły o 2,9% r/r.
Wypracowany poziom dochodów jest efektem dywersyfikacji strumieni przychodów i rozwoju
infrastruktury sprzedażowej w latach poprzednich oraz skutecznej strategii działania i wysokiej
aktywności biznesowej Grupy w poszczególnych liniach produktowych w okresie sprawozdawczym.
Dzięki realizacji kolejnych projektów oszczędnościowych, optymalizacji procesów zakupowych i
ścisłemu monitorowaniu efektywności kosztowej w każdym obszarze działalności, w 2009 roku Grupa
zredukowała bazę kosztową o 2,2% r/r, w tym koszty działania o 6,4% r/r.
Wzrosły natomiast koszty ryzyka kredytowego, będące efektem pogarszającej się kondycji finansowej
kredytobiorców w trudnym otoczeniu gospodarczym.
Ostatecznie, Grupa Kapitałowa Banku Zachodniego WBK S.A. wypracowała zysk  przec
opodatkowaniem w wysokości 1 163 mln zł, tj. na poziomie niższym niż w 2008 roku o 3,9%. Zysk
należny udziałowcom Banku Zachodniego WBK S.A. wyniósł 886,2 mln zł i zwiększył się 3,6% w
stosunku rocznym.
</Text>
	</Page>
	<Page Number="2">
		<Text>Dochody Grupy Kapitałowej Banku Zachodniego WBK S.A. w 2009 roku wyniosły 3 289,1 mln zł i
zwiększyły o 1% w porównaniu z rokiem poprzednim. Poniżej zaprezentowano główne składowe
dochodów.
finansowych; 3) pozostałe przychody operacyjne
Wynik z tytułu odsetek wyniósł 1 563,2 mln zł i był niższy o 4,4% r/r pomimo korzystnych zmian w
strukturze bilansu Grupy wynikających ze wzrostu bazy depozytowo-kredytowej klientów
indywidualnych. Spadek ten powstał w wyniku negatywnego oddziaływania depozytów, których
oprocentowanie w trakcie 2009 roku przewyższało na ogół stawki notowane na rynku
międzybankowym. Zjawisko to jest następstwem ostrej konkurencji cenowej na polskim rynku
depozytów bankowych i utrzymuje się od września 2008 roku. Dodatkową presję na marże
depozytowe wywarła seria obniżek stóp procentowych, trwająca od listopada 2008 roku do czerwca
2009 roku. Wysoki koszt pozyskiwanych funduszy częściowo zrekompensowały rozszerzone marże
kredytowe.
Uwzględniając dochody o charakterze odsetkowym, wygenerowane przez transakcje FX Swap oraz
Basis Swap (215,4 mln zł za 2009 rok oraz 91,2 mln zł za okres porównywalny), które ujmowane są w
pozycji „wynik handlowy i rewaluacja”, wynik z tytułu odsetek zwiększył się o 3% r/r.
</Text>
	</Page>
	<Page Number="3">
		<Text>mln zł
zawiera prowizje dot. płatności (zagranicznych, masowych, transferów Western Union, trade finance), kart debetowych, obsługi instytucji
zewnętrznych oraz innych usług elektronicznych i telekomunikacyjnych
zawiera wybrane dochody prowizyjne, głównie z działalności kredytowej, faktoringowej i leasingowej, które nie podlegają amortyzacji do
dochodu odsetkowego (m.in. karty kredytowe i kredyty w rachunku bieżącym)
xk
Wynik z tytułu prowizji osiągnął wartość 1 315,5 mln zł i był niższy w porównaniu z poprzednim
rokiem o 4,2%. Jest to w znacznej mierze efekt ostrej dekoniunktury panującej na rynkach
kapitałowych do marca 2009 roku oraz niepewności inwestorów co do stabilności trendów
wzrostowych obserwowanych na rynku akcji w kolejnych miesiącach roku. Nastroje te znalazły
odzwierciedlenie w niższym poziomie prowizji wypracowanych przez Grupę w ramach zarządzania
aktywami oraz w procesie dystrybucji i obsługi jednostek uczestnictwa funduszy inwestycyjnych
(-35,4% r/r).
Równolegle ze wzrostem dochodów z usług brokerskich na giełdowym rynku wtórnym, odnotowano
spadek prowizji z pierwotnego rynku akcji, który wywarł negatywny wpływ na dynamikę wzrostu
prowizji maklerskich ogółem (-7,3% r/r).
Dochód z prowizji walutowych zmniejszył się o 3,6% r/r w związku z zacieśnianiem limitów
wyznaczających maksymalną ekspozycję walutową Grupy oraz znacznego wyhamowania aktywności
klientów komercyjnych i korporacyjnych na rynku walutowym.
Pozostałe linie biznesowe odnotowały znaczące przyrosty dochodów netto. Prowizje kredytowe
zwiększyły się o 41,7% r/r, m.in. w wyniku procesu dostosowywania polityki cenowej Banku do
zmieniających się warunków zewnętrznych. Do osiągnięcia ww. wzrostu przyczynił się także spadek
kosztów pośrednictwa kredytowego związanego z modyfikacją struktur Sprzedaży Mobilnej. Wynik z
tytułu opłat i prowizji za usługi bankowości elektronicznej wzrósł o 15,4% r/r za sprawą dwóch
dynamicznie rozwijających się linii biznesowych, tj. „usługi na rzecz instytucji finansowych” oraz „karty
debetowe”. Motorem wzrostu prowizji z tytułu obsługi rachunków i obrotu pieniężnego (+7,8% r/r)
były konta osobiste, generujące wyższy poziom dochodów dzięki pozyskaniu nowych klientów oraz
modyfikacji wybranych pozycji taryfy prowizji i opłat Banku Zachodniego WBK S.A. Pomimo rosnącej
sprzedaży produktów ubezpieczeniowych, linia produktów bancassurance przekroczyła poziom
poprzedniego roku tylko o 4,9% w związku z decyzją Grupy, aby zawiązać rezerwy na przyszły zwrot
składek ubezpieczeniowych klientów z tytułu przedwczesnej spłaty kredytów.
Przychody z tytułu dywidend - w wysokości 96,6 mln zł - zwiększyły się o 37,4% r/r. Największy
wpływ na tę zmianę miał wzrost wartości dywidend przydzielonych Bankowi Zachodniemu WBK S.A.
przez spółki z Grupy Aviva wchodzące w skład bankowego portfela inwestycji kapitałowych, tj. Aviva
Towarzystwo Ubezpieczeń na Życie S.A. oraz Aviva Powszechne Towarzystwo Emerytalne Aviva BZ
</Text>
	</Page>
	<Page Number="4">
		<Text>WBK S.A. W 2009 r. Bank otrzymał z tego źródła łącznie 88,7 mln zł, natomiast rok wcześniej
analogiczne wypłaty wyniosły 64,7 mln zł.
Wynik handlowy z rewaluacją osiągnął wartość 270,3 mln zł i zwiększył się o 411,9% r/r. Głównym
motorem wzrostu tej pozycji były dochody z hurtowych operacji FX Swap na rynku międzybankowym,
zawierane m.in. w ramach zarządzania portfelem należności kredytowych w EUR i CHF. Oprócz
dochodów z transakcji FX Swap ujęto tutaj dochody z transakcji Basis Swap. Obie ww. składowe mają
charakter dochodów odsetkowych i w 2009 roku wyniosły łącznie 215,4 mln zł wobec 91,2 mln zł w
okresie porównywalnym. Wynik handlowy i rewaluacja zawiera również ujemną korektę wyceny
wartości godziwej instrumentów pochodnych w wysokości -28,8 mln zł związaną z ryzykiem
kontrahenta, która w 2008 roku wyniosła -81 mln zł. Uwzględnia ponadto dodatnią korektę
wyceny walutowych swapów stopy procentowej do wartości godziwej w wysokości 38 mln zł,
przeprowadzoną w oparciu o rewizję szacunku tych transakcji ze względu na wzrost marż rynkowych
utrzymujący się od końca 2008 roku. Wycena rynkowa walutowych swapów stopy procentowej dążyć
będzie do zera na poszczególnych kontraktach w okresie pozostałym do zapadalności. W 2008 roku
analogiczna korekta wyniku handlowego i rewaluacji nie wystąpiła.
Pozostałe przychody w wysokości 43,5 mln zł zmniejszyły się o 65,5% r/r z powodu ujęcia w okresie
porównywalnym wysokich pozycji jednorazowych dochodów osiągniętych na rynku kapitałowym, w
tym: zysku ze sprzedaży pakietu akcji spółki Mastercard Inc. (22,4 mln zł) i Commercial Union PTE
BPH CU WBK S.A. (20,6 mln zł), a także dochodu z transakcji związanych ze spółką Visa Inc. (23,:
mln zł). Dodatkowo, przychody za 2008 rok zawierają wyższe przychody ze sprzedaży usług, w tyn
usług informatycznych na rzecz Grupy AIB.
Po 12 miesiącach 2009 roku obciążenie rachunku zysków i strat z tytułu odpisów związanych z utratą
wartości należności kredytowych osiągnęło wartość 481 mln zł wobec 364,6 mln w okresie
porównywalnym.
Odpis na kredytowe zobowiązania pozabilansowe
Zaprezentowany poziom odpisów jest konsekwencją pogorszenia warunków makroekonomicznych w
kraju. Spowolnienie objęło wiele branż gospodarki i wpłynęło negatywnie na zdolność przedsiębiorstw
do wywiązywania się ze zobowiązań. Zjawiska zachodzące w gospodarce spowodowały też
pogorszenie sytuacji na rynku pracy i przełożyły się na obniżenie zdolności klientów indywidualnych do
obsługi zadłużenia.
W podejściu indywidualnym Grupa dokonuje przeglądu ekspozycji kredytowych w odstępach
kwartalnych, natomiast w podejściu portfelowym odpisy aktualizujące wartość należności ustalane są
miesięcznie. Procedura ta zapewnia szybkie i adekwatne tworzenie odpisów na rezerwy indywidualne i
portfelowe, w tym IBNR. Ponadto Grupa podejmuje działania mające na celu redukcję poziomu ryzyka
oraz skuteczną realizację procesu restrukturyzacji/odzyskiwania zagrożonych należności kredytowych.
</Text>
	</Page>
	<Page Number="5">
		<Text>Całkowite koszty Grupy Kapitałowej zamknęły się kwotą 1 644,8 mln zł i były niższe w stosunku
rocznym o 2,2% dzięki przyjętej polityce kadrowej oraz zintensyfikowanym działaniom
administracyjnym, technologicznym i proceduralnym ograniczającym bazę kosztową Grupy. Jest to
również efekt promowania i utrwalania kultury oszczędzania wśród pracowników.
W 2009 roku koszty pracownicze wyniosły 889,3 mln zł i zmniejszyły się o 0,8% r/r w wyniku spadku
przeciętnego zatrudnienia w Grupie o 122 etaty r/r. Ponadto znacznie ograniczono koszty szkoleń
poprzez takie działania jak: zawężenie liczby projektów szkoleniowych do najbardziej istotnych z
punktu widzenia celów biznesowych Grupy, realizację większości szkoleń w systemie e-learning oraz
szerszą eksploatację zasobów wewnętrznych, w tym zatrudnionych w Grupie ekspertów. Efekt
podjętych inicjatyw oszczędnościowych częściowo zniwelowały wyższe rezerwy na premie pracownicze
za wyniki osiągnięte w 2009 roku.
Koszty działania Grupy Kapitałowej zmniejszyły się o 6,4% r/r, osiągając poziom 609 mln zł. Dc
spadku tej pozycji najmocniej przyczyniły się koszty reklamy i marketingu w związku z mniejszą skale
realizowanych przez Grupę kampanii promocyjnych. Czynnikiem hamującym były też koszty
konsultingowe, które uległy istotnej redukcji wraz z zakończeniem przedsięwzięć wymagającyct
wsparcia zewnętrznych ekspertów. Obniżenie tempa rozwoju sieci Banku Zachodniego WBK S.A.
spowodowało znaczące ograniczenie kosztów związanych z wyposażeniem placówek bankowych.
Zwiększono ponadto wysiłki mające na celu racjonalizację kosztów działania. W oparciu o przegląd
obowiązujących polityk, procedur, procesów oraz kontraktów, wprowadzone zostały kolejne inicjatywy
oszczędnościowe i zoptymalizowane nieefektywne kosztowo procesy.
Po czterech kwartałach 2009 r. amortyzacja wyniosła 123,5 mln zł i była wyższa o 15,1% v
porównaniu z analogicznym okresem poprzedniego roku w związku ze wzrostem wartości środkóv
trwałych w efekcie rozbudowy i modernizacji sieci oddziałów Banku.
Według stanu na dzień 31 grudnia 2009 roku aktywa ogółem Grupy Kapitałowej Banku Zachodniego
WBK S.A. wyniosły 54 058,4 mln zł i były niższe o 5,9% w porównaniu z 31 grudnia 2008 roku.
Wielkość i strukturę sprawozdania z sytuacji finansowej Grupy determinuje jednostka dominująca,
której udział w całości skonsolidowanych aktywów stanowi 96,1%.
</Text>
	</Page>
	<Page Number="6">
		<Text>Poniższa tabela przedstawia zmiany, jakie zaszły w kluczowych wielkościach skonsolidowanych
aktywów Grupy Kapitałowej Banku Zachodniego WBK S.A. na koniec grudnia 2009 roku w porównaniu
ze stanem sprzed 12 miesięcy.
min zł
 
Największy wpływ na zmianę wartości aktywów w ciągu 2009 roku miały „aktywa finansowe
przeznaczone do obrotu”, które zmniejszyły się (-58,4% r/r) pod wpływem taktycznego ograniczania
wolumenu walutowych transakcji pochodnych i zakończenia znacznej ilości transakcji w terminie
zapadalności. Spadły również „należności od banków” (-51,4% r/r), co odzwierciedla ostrożne
podejście Grupy do zarządzania płynnością oraz wzrost zainteresowania dłużnymi papierami Skarbu
Państwa. Inwestycje Grupy Kapitałowej w obligacje skarbowe znalazły tylko częściowe
odzwierciedlenie w procentowym wzroście „inwestycyjnych aktywów finansowych” (+2,9% r/r) w
związku z decyzją NBP o przedterminowym wykupie wyemitowanych obligacji, w tym obligacji Banku
Zachodniego WBK S.A. o wartości nominalnej 573 mln zł. Obniżenie poziomu „gotówki i operacji z
bankiem centralnym” (-16,3% r/r) to m.in. przejaw normalizacji sytuacji płynnościowej sektora
bankowego po zakłóceniach powstałych pod koniec 2008 roku. „Należności netto od klientów”
zmniejszyły się w skali roku o 1,6% w efekcie spadku portfela kredytowego klientów
instytucjonalnych.
</Text>
	</Page>
	<Page Number="7">
		<Text>min zł
 
W 2009 roku dynamicznej akcji kredytowej na rzecz klientów indywidualnych towarzyszył spadek
należności od podmiotów gospodarczych i sektora publicznego oraz z tytułu leasingu finansowego. W
efekcie, na koniec grudnia 2009 roku należności brutto od klientów były niższe niż przed rokiem o
0,9% i wyniosły 35 710,4 mln zł.
Należności kredytowe od klientów indywidualnych wzrosły w trakcie 2009 roku o 15,1% do 10 632,4
mln zł dzięki wysokiej atrakcyjności oferowanych kredytów oraz skutecznym działaniom
sprzedażowym. W portfelu detalicznym szczególnie silny przyrost odnotowały kredyty gotówkowe
(+19,6% r/r), które na koniec grudnia 2009 roku osiągnęły wartość 3 214,4 mln zł. W szybkim tempie
(+11,2% r/r) rosły również kredyty hipoteczne i pod koniec roku wyniosły 6 062,5 mln zł.
W porównaniu z końcem 2008 roku portfel należności od podmiotów gospodarczych i sektora
publicznego zmniejszył się o 4,4% do poziomu 22 348,6 mln zł. Zawarte w tym portfelu kredyty na
finansowanie nieruchomości osiągnęły wartość 11 490 mln zł i pozostały na poziomie poprzedniego
roku. Niższy poziom należności od podmiotów instytucjonalnych wynika ze spadku aktywności
gospodarczej przedsiębiorstw, proaktywnego podejścia Grupy do ryzyka branżowego oraz
dostosowania obowiązujących metod oceny ryzyka do nowej rzeczywistości gospodarczej.
Uwarunkowania te miały również wpływ na należności z tytułu leasingu finansowego, które
odnotowały spadek o 8,5% r/r do kwoty 2 706,5 mln zł.
Na koniec grudnia 2009 roku niepracujące należności od klientów stanowiły 5,5% portfela brutto
wobec 2,9% 12 miesięcy wcześniej. Wskaźnik pokrycia rezerwą należności niepracujących wyniósł
39,1% w porównaniu z 55% na dzień 31 grudnia 2008 r., odzwierciedlając wzrost udziału w portfelu
niepracującym ogółem dobrze zabezpieczonych kredytów finansujących nieruchomości.
Struktura należności od klientów Grupy Kapitałowej BZ WBK
na dzień 31.12.2008
</Text>
	</Page>
	<Page Number="8">
		<Text>Po stronie pasywów odnotowano znaczny spadek „zobowiązań finansowych przeznaczonych dc
obrotu” (-76,7% r/r), powstały pod wpływem taktycznego ograniczania wolumenu walutowyct
transakcji pochodnych i zakończenia znacznej ilości transakcji w terminie zapadalności. Zmniejszyły się
także „zobowiązania Grupy wobec banków” (-6,5% r/r) ze względu na postępującą spłatę kredytów
bankowych zaciągniętych przez spółki leasingowe na finansowanie działalności podstawowej
„Zobowiązania wobec klientów” obniżyły się o 3,7% r/r, jednak po wyłączeniu z salda na 31 grudnie
2008 roku kilku znacznej wielkości depozytów krótkoterminowych, które nie zostały odnowione w
terminie zapadalności, zobowiązania te wzrosły o 3% r/r. „Pozostałe pasywa” na dzień 31 grudnie
2009 roku obejmują „zobowiązania Grupy z tytułu emisji dłużnych papierów wartościowych” w
wysokości 153,9 mln zł, które w trakcie 2009 roku spadły do zera w następstwie wykupu w terminie
zapadalności obligacji wyemitowanych przez leasingowe spółki zależne. W porównaniu z końcem 2004
roku wzrosły „zobowiązania Grupy wobec NBP” wynikające z transakcji reverse repo (+22,3% r/r)
Kapitały Grupy zostały zwiększone o 16,2% r/r w wyniku decyzji Walnego Zgromadzenie
Akcjonariuszy z dnia 21 kwietnia 2009 roku o podziale całości zysku Banku Zachodniego WBK S.A. ze
2008 rok między kapitał rezerwowy i fundusz ogólnego ryzyka.
mln zł
 
tytułu kilku znacznej wiełkości depozytów krótkoterminowych, które nie zostały odnowione w terminie zapadalności.
Zasadniczym źródłem finansowania rozwoju działalności kredytowej Grupy Kapitałowej Banku
Zachodniego WBK S.A. są zobowiązania wobec klientów, stanowiące 76,3% pasywów ogółem. W
porównaniu z końcem poprzedniego roku zobowiązania te zmniejszyły się o 3,7% i na dzień
31 grudnia 2009 roku wyniosły 41 222,9 mln zł. Na wielkość tę składają się środki złożone na
rachunkach bieżących w wysokości 17 441,7 mln zł (+4,3% r/r), depozyty terminowe w wysokości
23 267,5 mln zł (-9,5% r/r) oraz pozostałe zobowiązania.
</Text>
	</Page>
	<Page Number="9">
		<Text>Po wyeliminowaniu z salda zobowiązań wobec podmiotów gospodarczych i sektora publicznego wg
stanu na 31 grudnia 2008 roku kilku znacznej wielkości depozytów krótkoterminowych o łącznej
wartości 2 786 mln zł, które - zgodnie z przewidywaniami Grupy - nie zostały odnowione przez
deponentów, zobowiązania wobec ww. klientów instytucjonalnych zmniejszyły się o 1,1% r/r do kwoty
15 609,2 mln zł, a zobowiązania wobec klientów ogółem wzrosły o 3% r/r. W 2009 roku sytuacja
płynnościowa przedsiębiorstw uległa pogorszeniu, powodując konieczność wykorzystywania w
szerszym niż dotychczas zakresie wolnych środków do finansowania działalności operacyjnej i
inwestycyjnej.
W tym samym czasie zobowiązania Grupy wobec klientów indywidualnych zwiększyły się o 5,7% r/r
do 25 613,7 mln zł dzięki atrakcyjnej i zróżnicowanej ofercie przygotowanej dla tego segmentu
zarówno w zakresie rachunków bieżących, jak i lokat terminowych.
Struktura zobowiązań wobec klientów Grupy Kapitałowej BZ WBK
na dzień 31.12.2008
Należności od klientów / aktywa ogółem
w obliczeniach wykorzystano:
wyłączeniem wyniku roku bieżącego oraz kapitałów mniejszości;
dwóch porównywalnych okresów sprawozdawczych.
</Text>
	</Page>
</document>
