<?xml version="1.0" ?>
<document>
	<Page Number="1">
		<Text>W 2009 roku przychody ze sprzedaży Grupy Kapitałowej Grupy LOTOS S.A. wyniosły
14.321,0 mln zł i były o 12,1% niższe od przychodów w roku 2008 głównie w związku ze
znacznie niższym poziomem średniorocznych notowań produktów naftowych na rynkach
światowych w 2009 roku w porównaniu z 2008 rokiem. Średni poziom notowań cen ropy
Brent dtd w 2009 roku wyniósł 61,67 USD/bbl, tj. o 36,6% mniej niż średnioroczne notowania
ropy Brent dtd w 2008 roku. Średnia cena sprzedaży netto w 2009 roku wyniosła 1.885 zł/t i
była o 274 zł/t, tj. 12,7% niższa od ceny w 2008 roku.
Wolumen sprzedaży produktów i towarów ropopochodnych w 2009 roku wyniósł 7.598,6 tys.
ton i był o 49,8 tys. ton wyższy od wolumenu w roku 2008. W analizowanym roku nastąpił
wzrost wolumenu sprzedaży olejów napędowych (+723,0 tys. ton), olejów bazowych (+8,0
tys. ton) oraz pozostałych produktów rafineryjnych (+13,2 tys. ton). Równocześnie zmniejszył
się wolumen sprzedaży ciężkiego oleju opałowego (-224,0 tys. ton), paliwa bunkrowego (-
172,6 tys. ton), paliwa JET A-1 (-126,8 tys. ton), gazów płynnych (-45,0 tys. ton), asfaltów (-
41,1 tys. ton), reformatu (-39,6 tys. ton), benzyn (-27,4 tys. ton), olejów smarowych (-9,4 tys.
ton) oraz lekkiego oleju opałowego (-8,5 tys. ton).
Koszt własny sprzedaży w 2009 roku wyniósł w Grupie Kapitałowej Grupy LOTOS SIA.
12.750,5 mln zł i obniżył się o 16,6% w porównaniu z rokiem poprzednim. J ednostkowy koszt
własny w 2009 roku wyniósł 1.678 zł/t, tj. o 17,1% mniej niż w 2008 roku. Większy spadek
jednostkowego kosztu własnego sprzedaży niż spadek średniej ceny sprzedaży spowodował
wzrost wyniku na sprzedaży o 563,0 mln zł do poziomu 1.570,5 mln zł.
Główną przyczyną wzrostu wyniku na sprzedaży w 2009 roku w porównaniu z rokiem
poprzednim była wycena zapasów. Wycena zapasów dokonywana w Grupie Kapitałowej
Grupy LOTOS S.A. metodą średniej ważonej przy rosnącym trendzie cenowym surowca w
2009 roku spowodowała wzrost wyniku na sprzedaży w 2009 roku o 499,3 mln zł, a wycena
zapasów przy malejącym trendzie cenowym w II połowie 2008 roku spowodowała spadek
wyniku na sprzedaży w 2008 roku o 612,1 mln zł. Również, konieczność przeszacowania
zapasów na koniec grudnia 2008 roku i dokonanie odwrócenia odpisu aktualizującego
zapasy w 2009 roku wpłynęły na wysokie dodatnie odchylenie wyniku na sprzedaży 2009
roku od wyniku roku poprzedniego.
Saldo różnic kursowych wynikających ze zmienności kursu walutowego przypisane do
działalności operacyjnej w 2009 roku obciążyło koszt własny sprzedaży kwotą 186,9 mln zł.
W 2008 roku, na skutek gwałtownego osłabienia złotówki w II półroczu, ujemne różnice
kursowe z działalności operacyjnej wyniosły 319,1 mln zł. Fakt ten spowodował dodatnie
odchylenie wyniku na sprzedaży w 2009 roku od wyniku w 2008 roku o 132,2 mln zł.
Równocześnie obok wymienionych czynników i zdarzeń w 2009 roku nastąpił znaczny
spadek cracków dla średnich frakcji z przerobu ropy. Średnia marża rafineryjna z notowań
osiągnęła w 2009 roku poziom 2,94 USD/bbl i była niższa o 59,1% od marży z notowań w
2008 roku wynoszącej 7,18 USD/bbl. Średnioroczna marża z notowań dla Diesla 10 ppm
wyniosła w 2009 roku 75,98 USDA i była niższa od marży w 2008 roku o 65,6%, dla Gasoil
0,1 wyniosła 57,45 USD/, tj. spadła o 70,5% i dla Paliwa JET wyniosła 100,37 USD/t, tj. o
62,9% mniej niż w 2008 roku. Spadek marży rafineryjnej spowodował obniżenie wyniku na
sprzedaży w 2009 roku w porównaniu z rokiem 2008 o około 536 mln zł.
</Text>
	</Page>
	<Page Number="2">
		<Text> 
Niższemu poziomowi notowań ropy naftowej w 2009 roku towarzyszył 77,9% spadek
średniego dyferencjału z notowań Brent/Ural z 2,40 USD/bbl w 2008 roku do 0,53 USD/bbl w
analizowanym roku, który spowodował obniżenie wyniku na sprzedaży o około 175 mln zł w
porównaniu z poprzednim rokiem.
Do spadku wyniku na sprzedaży przyczynił się również 33 dniowy postój remontowy w
rafinerii Grupy LOTOS S.A. w Gdańsku. Koszty remontu postojowego w kwocie 64,5 mln zł
zostały odniesione w ciężar sprawozdania z pełnego dochodu.
Skonsolidowane koszty sprzedaży Grupy Kapitałowej Grupy LOTOS S.A. w 2009 roki
osiągnęły poziom 726,4 mln zł, tj. o 1,5% niższy niż w roku poprzednim, głównie w związku z
realizacją Pakietu Antykryzysowego. Średni koszt sprzedaży przypadający na 1 tonę
wolumenu wyniósł w 2009 roku 96 zł/t, tj. o 2,1% mniej niż w 2008 roku. Koszty ogólnegc
zarządu wyniosły w 2009 roku 357,9 mln zł, tj. były na poziomie o 3,9% wyższym niż w 2006
roku, przede wszystkim na skutek rozszerzonej skali działalności Grupy Kapitałowej, głównie
w obszarze wydobywczym.
Saldo na pozostałej działalności operacyjnej Grupy Kapitałowej Grupy LOTOS SIA. byłc
ujemne i wyniosło w 2009 roku -66,4 mln zł, tj. było o 5,0 mln zł wyższe od ujemnego salde
2008 roku wynoszącego -71,4 mln zł. Uwzględnia ono między innymi odpisy aktualizujące
nakłady poszukiwawcze w segmencie wydobywczym, odpis aktualizujący należności w
związku z utratą kontroli nad spółką KRAK-GAZ Sp. z o.o. , rozwiązaną na dzień 31 grudnia
2009 roku rezerwę na ryzyko gospodarcze związaną z udzielonymi pożyczkami Rafineri
Nafty „GLIMAR” S.A., zwiększenie odpisu aktualizującego środki trwałe w budowie w
Jednostce Dominującej oraz zrealizowany zysk na sprzedaży praw do emisji CO.
Saldo na działalności finansowej Grupy Kapitałowej Grupy LOTOS S.A. w 2009 roku
wyniosło 689,8 mln zł i było wyższe o 1.047,7 mln zł od ujemnego salda w 2008 roku.
Wysokie dodatnie saldo w 2009 roku związane jest przede wszystkim z zyskami z tytułu
różnic kursowych w wysokości 634,7 mln zł powstałych głównie na skutek przeszacowanie
kredytów i pożyczek oraz od transakcji na rachunkach bankowych. Saldo różnic kursowych
w 2008 roku obciążyło działalność finansową Grupy Kapitałowej kwotą 144,0 mln zł
Dodatkowo, w związku z objęciem konsolidacją spółki Energobaltic Sp. z 0.0., w przychody
finansowe 2009 roku odniesiono efekt rozwiązania przez Grupę Kapitałową Petrobaltic S.A.
rezerwy na ryzyko gospodarcze i odpisu aktualizującego aktywa finansowe w spółce
Energobaltic Sp. z o.o. w łącznej kwocie 55,4 mln zł. Ponadto, w związku z nabyciem przez
spółkę Petrobaltic S.A. udziałów spółki Energobaltic Sp. z o.o., w przychody finansowe
odniesiono przeszacowanie do wartości godziwej udziału w Energobaltic Sp. z o.o.
należącego poprzednio do jednostki przejmującej w kwocie 12,5 mln zł.
Łączna nadwyżka dodatniego rozliczenia instrumentów pochodnych za 2009 rok w
wysokości 216,0 mln zł dotyczy: transakcji zabezpieczających poziom marży rafineryjnej (full
barrel swap) w kwocie 123,2 mln zł, transakcji forward zabezpieczających poziom kursów
walutowych w kwocie 88,3 mln zł oraz rozliczenia pozostałych transakcji (futures, FRA, IRS,
opcje) w łącznej kwocie 4,5 mln zł.
Efekt wyceny otwartych transakcji terminowych przypisany został w koszty finansowe 2009
roku w wysokości —214,5 mln zł w tym: z tytułu transakcji zabezpieczających poziom marży
rafineryjnej (full barrel swap) w kwocie -105,4 mln zł, z tytułu wyceny transakcji forward
zabezpieczających poziom kursów walutowych w kwocie -98,5 mln zł oraz z tytułu wyceny
pozostałych transakcji (futures, FRA, IRS) w łącznej kwocie -10,6 mln zł.
</Text>
	</Page>
	<Page Number="3">
		<Text> 
Saldo rozliczenia i wyceny transakcji zabezpieczających w 2008 roku było ujemne i wyniosło
-247,2 mln zł.
Zysk netto Grupy Kapitałowej Grupy LOTOS SIA. z działalności kontynuowanej za 2009 rok
wyniósł 911,8 mln zł, a zysk akcjonariuszy Jednostki Dominującej osiągnął poziom 900,8 mln
zł.
Na dzień 31 grudnia 2009 roku suma bilansowa Grupy Kapitałowej Grupy LOTOS S.A
wyniosła 15.062,5 mln zł, co oznacza wzrost w ciągu 2009 roku o 2.874,9 mln zł.
Stan aktywów trwałych wzrósł w 2009 roku o 2.828,7 mln zł i stan aktywów obrotowycł
wzrósł się o 49,7 mln zł. W okresie 2009 roku wzrosły stany rzeczowych aktywów trwałych c
3.829,4 mln zł głównie na skutek: wzrostu stanu środków trwałych w budowie związanych z
Programem 10+ w Jednostce Dominującej, w związku z nakładami na zagospodarowanie
złoża YME na Morzu Północnym oraz z objęciem konsolidacją spółki Energobaltic Sp. z o.o.
Również zwiększył się o 33,3 mln zł stan wartości niematerialnych (głównie w związku z
koncesjami na działania poszukiwawcze spółki LOTOS Exploration 8. Production Norge AS)
stan długoterminowych aktywów finansowych o 36,7 mln zł (między innymi w związku z
wyższą długoterminową częścią dodatniej wyceny instrumentów finansowych), poziom
inwestycji w jednostkach stowarzyszonych o 29,2 mln zł (związany z wyceną udziałów w
jednostce stowarzyszonej GK AB Geonafta, z uwzględnieniem zmian w strukturze
akcjonariatu spółki AB Geonafta, wcześniej AB „Naftos Gavyba”), stan pozostałego majątku
trwałego o 5,2 mln zł oraz wartość firmy o 1,1 mln zł. Równocześnie zmniejszył się star
zaliczek na środki trwałe w budowie o 1.047,2 mln zł (głównie w związku z postępującym
stopniem zaawansowania prac związanych z Programem 10+, z 55,95% na koniec 2008
roku do 94,47% na koniec 2009 roku), aktywów z tytułu podatku odroczonego o 57,9 mln z
oraz stan inwestycji w nieruchomości o 1,1 mln zł.
W analizowanym okresie nastąpił również wzrost poziomu zapasów o 575,9 mln zł w
związku ze wzrostem cen ropy i produktów naftowych na koniec IV kwartału 2009 roku w
porównaniu z cenami z końca 2008 roku oraz wzrostem wymaganej Ustawą masy zapasów
obowiązkowych. W związku ze wzrostem cen produktów w okresie 2009 roku nastąpił wzrost
o 172,0 mln zł stanu należności z tytułu dostaw i innych. Równocześnie zmniejszył się o
258,9 mln zł stan krótkoterminowych aktywów finansowych (głównie na skutek niższej
krótkoterminowej części dodatniej wyceny instrumentów finansowych ) oraz o 68,7 mln zł
stan należności z tytułu podatku dochodowego głównie w Jednostce Dominującej. Spadek o
350,7 mln zł stanu środków pieniężnych i ich ekwiwalentów jest efektem przede wszystkim
poniesionych nakładów inwestycyjnych. Krótkoterminowe aktywa finansowe na koniec 2009
roku osiągnęły poziom 47,0 mln zł i w większości dotyczą transakcji zabezpieczających.
W strukturze aktywów wzrósł udział aktywów trwałych z 58,3% w 2008 roku do 65,9% na
koniec 2009 roku.
Stan kapitałów własnych na dzień 31 grudnia 2009 roku wyniósł 6.713,8 mln zł, tj. wzrósł o
928,1 mln zł w ciągu 2009 roku, na skutek wzrostu o 923,9 mln zł zysków zatrzymanych,
wzrostu o 340,4 mln zł kapitału zapasowego i o 16,2 mln zł kapitału podstawowego, w
związku z podwyższeniem kapitału zakładowego Grupy LOTOS SIA oraz wzrostu o 6,8 mln
zł stanu różnic kursowych z przeliczenia. Równocześnie obniżył się o 359,2 mln zł poziom
udziałów niekontrolujących w wyniku rozliczenia przejęcia 30,32% akcji spółki Petrobaltic
S.IA., 5% akcji spółki LOTOS Czechowice S.A. i 5% akcji spółki LOTOS Jasło S.A. od
udziałów niekontrolujących.
Stan zobowiązań długoterminowych w ciągu 2009 roku wzrósł o 1.753,7 mln zł, głównie na
skutek wzrostu o 1.530,3 mln zł poziomu kredytów i pożyczek długoterminowych związanych
</Text>
	</Page>
	<Page Number="4">
		<Text> 
przede wszystkim z realizacją Programu 10+, wzrostu o 124,0 mln zł pozostałych
zobowiązań finansowych (w związku z ujęciem zobowiązań z tytułu leasingu w kwocie 80,3
mln zł oraz wyższej o 43,7 mln zł długoterminowej części ujemnej wyceny instrumentów
finansowych), wzrostu o 49,1 mln zł rezerwy na podatek odroczony oraz wzrostu o 43,0 mln
zł stanu rozliczeń międzyokresowych biernych i pozostałych zobowiązań. Poziom
zobowiązań długoterminowych wyniósł na koniec 2009 roku 5.629,7 mln zł, w tym stan
oprocentowanych kredytów i pożyczek wyniósł 4.942,6 mln zł.
Stan zobowiązań krótkoterminowych wyniósł na koniec grudnia 2009 roku 2.719,0 mln złii
wzrósł w okresie 2009 roku o 193,1 mln zł, przede wszystkim na skutek wzrostu o 251,1 mln
zł stanu kredytów i pożyczek krótkoterminowych głównie w Jednostce Dominującej i Grupie
Kapitałowej Petrobaltic S.A. Poziom oprocentowanych krótkoterminowych kredytów i
pożyczek w Grupie Kapitałowej Grupy LOTOS S.A. wyniósł na dzień 31 grudnia 2009 roku
758,5 mln zł.
W strukturze pasywów zmniejszył się udział kapitałów własnych z 47,5% na koniec 2008
roku do 44,6% na koniec 2009 roku. Udział zobowiązań długoterminowych zwiększył się o
5,6 punktów procentowych.
Stan środków pieniężnych w Grupie Kapitałowej Grupy LOTOS SIA. na 31 grudnia 2009
roku uwzględniający zadłużenie w rachunkach bieżących wyniósł -148,6 mln zł i zmniejszył
się w ciągu 2009 roku o 487,0 mln zł.
Przepływy pieniężne netto z działalności operacyjnej w 2009 roku wyniosły 694,5 mln zł, cc
oznacza wzrost o 382,8 mln zł w porównaniu z rokiem 2008. Na zwiększenie przepływów
środków pieniężnych z działalności operacyjnej w 2009 roku wpłynęły: zysk netto w
wysokości 911,8 mln zł, zwiększenie stanu zobowiązań i rozliczeń międzyokresowych
biernych o 692,7 mln zł, amortyzacja na poziomie 284,8 mln zł, korekta straty z tytułu
działalności inwestycyjnej w kwocie 231,0 mln zł, odsetki i dywidendy w wysokości 36,9 mln
zł, zmniejszenie stanu rozliczeń międzyokresowych czynnych o 19,0 mln zł oraz dodatnie
saldo podatku dochodowego bieżącego okresu i zapłaconego w wysokości 10,5 mln zł. Do
czynników zmniejszających wartość przepływów operacyjnych w analizowanym roku należą:
zwiększenie stanu zapasów o 575,8 mln zł, korekty z tytułu dodatnich różnic kursowych w
kwocie 455,9 mln zł, korekty wynikające z rozliczenia instrumentów finansowych na poziomie
216,0 mln zł, zwiększenie stanu należności o 187,5 mln zł, zmniejszenie stanu rezerw o 48,8
mln zł oraz udział w zyskach netto jednostek podporządkowanych wycenianych metodą praw
własności w wysokości 8,2 mln zł.
Saldo środków pieniężnych z działalności inwestycyjnej w 2009 roku wyniosło -3.339,7 mln zł
i w porównaniu z 2008 rokiem, w którym wynosiło ono -2.417,1 mln zł, zmieniło się o -922,6
mln zł. Ujemne saldo przepływów środków pieniężnych w 2009 roku związane jest głównie z
wydatkami na zakup środków trwałych i wartości niematerialnych na poziomie 3.072,7 mln zł
oraz wydatkami z tytułu zaliczek na środki trwałe w budowie w wysokości 258,6 mln zł.
W 2009 roku Grupa Kapitałowa Grupy LOTOS S.A. wykazała duże dodatnie saldo
przepływów środków pieniężnych z działalności finansowej w wysokości 2.155,8 mln zł, tj.
większe o 192,7 mln zł od salda w roku 2008. Wzrost ten jest następstwem przede
wszystkim wpływów z tytułu zaciągniętych w 2009 roku kredytów i pożyczek, które po
zmniejszeniu o wydatki z tytułu ich spłaty oraz o zapłacone odsetki wyniosły 1.951,3 mln zł.
Dodatkowo przepływy środków pieniężnych z działalności finansowej zwiększone zostały o
korekty wynikające z rozliczenia instrumentów finansowych w wysokości 216,0 mln zł.
</Text>
	</Page>
</document>
