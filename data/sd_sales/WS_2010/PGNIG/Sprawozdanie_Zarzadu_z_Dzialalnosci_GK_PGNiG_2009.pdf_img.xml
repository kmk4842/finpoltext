<?xml version="1.0" ?>
<document>
	<Page Number="1">
		<Text>Sprawozdanie finansowe PGNiG S.A. i skonsolidowane sprawozdanie finansowe GK PGNIG za rok
2009 weryfikuje spółka Deloitte Audyt Sp. z 0.0. Umowa z audytorem została podpisana na okres
trzech lat (lata 2007-2009) w dniu 16 sierpnia 2007 roku. Zakres umowy obejmuje:
badanie sprawozdań finansowych za lata 2007, 2008, 2009
przegląd sprawozdań finansowych za I kwartał 2008, 2009, 2010 roku
przegląd sprawozdań finansowych za I półrocze 2007, 2008, 2009 roku
przegląd sprawozdań finansowych za trzy kwartały 2007, 2008, 2009 roku.
Wynagrodzenie dla podmiotu uprawionego do badania sprawozdań finansowych wypłacone lul
należne za lata 2008-2009 zostało zaprezentowane w poniższej tabeli.
Wynagrodzenie audytora w zł
Syntetyczne dane w zakresie sytuacji finansowej PGNiG S.A. w 2009 roku w porównaniu do danych
za 2008 rok zostały ujęte w zaprezentowanych poniżej sprawozdaniach sporządzonych zgodnie
z Międzynarodowymi Standardami Sprawozdawczości Finansowej:
bilansie
rachunku zysków i strat
rachunku przepływów pieniężnych
zestawieniu wybranych wskaźników finansowych.
</Text>
	</Page>
	<Page Number="2">
		<Text/>
	</Page>
	<Page Number="3">
		<Text/>
	</Page>
	<Page Number="4">
		<Text>Skonsolidowany rachunek zysków i strat (mln zł)
Przypisany:
Skonsolidowany rachunek przepływów pieniężnych (mln zł)
 
</Text>
	</Page>
	<Page Number="5">
		<Text>Rentowność
 
 
</Text>
	</Page>
	<Page Number="6">
		<Text>W relacji do analogicznego okresu roku ubiegłego GK PGNiG odnotowała wzrost zysku
z działalności operacyjnej o 533,1 mln zł (67%). Umocnienie kondycji finansowej GK PGNiG
spowodowane zostało przede wszystkim poprawą rentowności sprzedaży gazu wysokometanowego.
Na poziom rentowności sprzedaży gazu wysokometanowego wpływ miały następujące czynniki:
+ wzrost cen zakupu gazu z importu o 5%
+ - zmiana struktury pozyskania gazu wysokometanowego.
Pomimo, iż w wyniku decyzji Prezesa URE od czerwca 2009 roku wprowadzona została 8,8%
obniżka cen gazu, średnie ceny sprzedaży gazu wysokometanowego w ujęciu rocznym były wyższe
niż w 2008 roku o około 9%. Roczne tempo wzrostu cen sprzedaży przewyższyło poziom wzrostu
kosztów pozyskania gazu, w związku z czym Grupa Kapitałowa odnotowała znaczne zmniejszenie
strat na sprzedaży gazu wysokometanowego.
W relacji do 2008 roku średnioroczne ceny zakupu gazu z importu wzrosły o 5% w efekcie wyższego
kursu USD na rynku walutowym. Wzrost ten złagodzony został spadkiem cen zakupu gazu
denominowanych w USD. Niższy poziom cen gazu ziemnego w USD został spowodowany spadkiem
w 2009 roku notowań ropy naftowej oraz produktów ropopochodnych na rynkach światowych .
W rezultacie wstrzymania dostaw gazu od ROSUKRENERGO AG oraz ograniczonych możliwości
pozyskania gazu z importu spadł wolumen importowanego gazu o 11%. W celu pokrycia
zapotrzebowania na paliwa gazowe GK PGNiG zwiększyła o 60% pobór z podziemnych magazynów
gazu oraz o 30% produkcję własną w odazotowniach. Zmiana struktury pozyskania gazu
wysokometanowego przyczyniła się do obniżenia kosztów własnych sprzedaży gazu oraz poprawy
rentowności sprzedaży gazu wysokometanowego.
W 2009 roku w rezultacie mniejszego popytu ze strony odbiorców oraz realizacji projektów
związanych z przestawianiem odbiorców na gaz wysokometanowy w Poznaniu i Wschodniej
Wielkopolsce spadł wolumen sprzedaży gazu zaazotowanego o około 10%. Spadek ten został
zniwelowany wzrostem średniorocznych cen sprzedaży, w efekcie czego wynik na sprzedaży tego
gazu utrzymał się na analogicznym poziomie jak w roku ubiegłym.
Zysk operacyjny segmentu poszukiwanie i wydobycie wyniósł 336,6 mln zł i był niższy o 581,8 mln
zł (63%) w relacji do roku ubiegłego na co decydujący wpływ miał wzrost pozostałych kosztów
operacyjnych netto. Wzrost tej pozycji nastąpił przede wszystkim w efekcie utworzenia wysokich
odpisów aktualizujących wartość majątku wydobywczego, przy jednoczesnym spadku kosztów
z tytułu rezerw na likwidację. Na spadek wyniku operacyjnego segmentu wpłynęło również znaczne
pogorszenie się rentowności sprzedaży ropy naftowej. W rezultacie niskiego poziomu notowań ropy
naftowej na rynkach światowych GK PGNiG realizowała sprzedaż tego surowca po cenach o 15%
niższych aniżeli w 2008 roku. Ponadto w efekcie próbnej eksploatacji nowej odazotowni w Grodzisku
Wielkopolskim nastąpił wzrost wydobycia gazu zaazotowanego o około 4%. Pomimo spadku wyniku
operacyjnego segmentu, działalność wydobywcza w dalszym ciągu generowała wysoki poziom
dochodów, zapewniając tym samym Grupie Kapitałowej stabilną sytuację finansową.
W segmencie obrót i magazynowanie w relacji do 2008 roku Spółka odnotowała zmniejszenie straty
operacyjnej o 459,9 mln zł (90%). Polepszenie kondycji finansowej segmentu nastąpiło przede
wszystkim w rezultacie poprawy rentowności sprzedaży gazu wysokometanowego.
</Text>
	</Page>
	<Page Number="7">
		<Text>W segmencie dystrybucja wynik operacyjny wyniósł 1.044,8 mln zł i był wyższy od ubiegłorocznego
poziomu o 626,1 mln zł (149%), przede wszystkim w rezultacie wzrostu stawek i opłat za usługi
sieciowe oraz wysokiego poziomu rozwiązanych odpisów aktualizujących wartość majątku Spółek
Dystrybucyjnych. W efekcie zatwierdzenia nowej taryfy, z dniem 1 czerwca 2009 roku ceny usług
sieciowych wzrosły średnio o 7,3% w stosunku do poprzednio obowiązujących. Podwyżka cen
taryfowych wpłynęła również na wzrost wyceny majątku dystrybucyjnego, w konsekwencji czego na
koniec 2009 roku Grupa częściowo rozwiązała utworzone w poprzednich latach odpisy aktualizujące
wartość tego majątku.
Dane finansowe segmentów GK PGNiG za rok 2009 (w mln zł)
</Text>
	</Page>
	<Page Number="8">
		<Text>Dane finansowe segmentów GK PGNiG za rok 2008 (w mln zł) - c.d.
Wzrost zysku netto o 337,9 mln zł odzwierciedlony został w poprawie podstawowych wskaźników
charakteryzujących efektywność działalności gospodarczej Spółki. Rentowność kapitałów własnych
(ROE) wzrosła z poziomu 4,2% do 5,6%, rentowność aktywów (ROA) z poziomu 2,9% do 3,9%,
natomiast rentowność sprzedaży netto z poziomu 4,7% do 6,2%.
Bilans na dzień 31 grudnia 2009 roku wykazuje po stronie aktywów i pasywów sumę bilansową
w wysokości 31.082,2 mln zł, która jest wyższa od wartości według stanu na koniec 2008 roku
o 1.336,9 mln zł (5%).
Największą pozycję aktywów stanowią rzeczowe aktywa trwałe, których stan na koniec 2009 roku
wyniósł 22.888,9 mln zł i był o 2.301,9 mln zł (11%) wyższy od stanu na dzień 31 grudnia 2008 roku.
Na wzrost wartości rzeczowych aktywów trwałych wpłynęły przede wszystkim realizowane przez
GK PGNiG inwestycje oraz zmiany wynikające z aktualizacji wartości składników majątku,
związanego głównie z działalnością poszukiwawczo-wydobywczą oraz działalnością dystrybucyjną.
Istotnej zmianie uległy inne aktywa finansowe, których wartość w porównaniu do stanu na dzień
31 grudnia 2008 roku spadła o 376,7 mln zł (56%). Tak znaczny spadek tej pozycji nastąpił przede
wszystkim w efekcie zmniejszenia należności długoterminowych z tytułu wypłaty rzeczowej
dywidendy na rzecz Skarbu Państwa oraz z tytułu sukcesywnych spłat rat leasingowych przez
OGP GAZ-SYSTEM S.A.
Według stanu na dzień 31 grudnia 2009 roku stan aktywów obrotowych wyniósł 6.416,9 mln zł i był
o 754,8 mln zł (11%) niższy od stanu na koniec 2008 roku.
</Text>
	</Page>
	<Page Number="9">
		<Text>Najistotniejszy wpływ na zmianę wartości aktywów obrotowych miało zmniejszenie stanu zapasów
o kwotę 462,4 mln zł (27%). Wykazane w bilansie zapasy stanowią przede wszystkim gaz
przechowywany w podziemnych magazynach gazu. Spadek poziomu zapasów spowodowany został
głównie zwiększonym poborem gazu z magazynów, wskutek wstrzymania realizacji dostaw gazu
w ramach kontraktu z ROSUKRENERGO AG oraz ograniczonych możliwości pozyskania gazu
z importu.
Wartość należności z tytułu dostaw i usług oraz pozostałe należności według stanu na dzień
31 grudnia 2009 roku wyniosła 3.680,0 mln zł i była niższa w relacji do roku ubiegłego o 36,9 mln zł
(1%). Wartość tej pozycji na koniec 2009 roku byłaby większa, gdyby nie fakt utworzenia wysokich
odpisów aktualizujących wartość należności z tytułu dostaw gazu.
Stan środków pieniężnych i ich ekwiwalentów wyniósł 1.196,3 mln zł i był niższy o 225,6 mln zł
(16%) od stanu na koniec roku 2008, przede wszystkim w efekcie wyższych niż w roku ubiegłym
nakładów inwestycyjnych. W celu utrzymania bieżącej płynności GK PGNiG istotnie zwiększyła
poziom krótkoterminowego zadłużenia wykorzystując dostępne linie kredytowe.
Spadek środków pieniężnych oraz wzrost zadłużenia wpłynął na poziom wskaźników
charakteryzujących płynność Grupy Kapitałowej. Wskaźnik bieżącej płynności spadł z poziomu
1,4do 1,1, natomiast wskaźnik szybki bieżącej płynności spadł z poziomu 1,1 do 0,9. Pomimo
pogorszenia się wskaźników płynności poziom i struktura majątku obrotowego w dalszym ciągu
zapewnia całkowitą zdolność do bieżącego regulowania zobowiązań.
Podstawowym źródłem finansowania aktywów GK PGNiG jest kapitał własny, którego wartość
w relacji do roku poprzedniego wzrosła o 686,2 mln zł (3%). Na zmianę kapitałów własnych wpływ
miał przede wszystkim wypracowany w bieżącym okresie zysk netto (1.203,6 mln zł) oraz wypłata
rzeczowej i pieniężnej dywidendy z tytułu podziału zysku z roku poprzedniego (531,0 mln zł).
Wykazany w pasywach bilansu poziom zobowiązań długoterminowych zmniejszył się o 278,8 mln zł
(7%) w relacji do stanu na koniec 2008 roku. Zmiana stanu zobowiązań długoterminowych
spowodowana została przede wszystkim niższym poziomem rezerw o 186,1 mln zł, głównie z tytułu
spadku rezerw na likwidację odwiertów, a także spadku wartości rezerw na podatek odroczony
o 83,9 mln zł.
Stan zobowiązań krótkoterminowych wzrósł o 929,5 mln zł (19%) w relacji do stanu na koniec 2008
roku, głównie w rezultacie wzrostu otrzymanych kredytów i pożyczek o 1.112,3 mln zł. Istotne
zwiększenie finansowania zewnętrznego było niezbędne w celu sfinansowania szeroko zakrojonej
działalności inwestycyjnej.
Na zmianę stanu zobowiązań krótkoterminowych znaczący wpływ miał również spadek zobowiązań
z tytułu dostaw i usług oraz inne zobowiązania o 489,1 mln zł (15%), który nastąpił przede wszystkim
w efekcie spadku wierzytelności z tytułu zakupu gazu z importu. Niższy poziom zobowiązań za
zakupiony gaz wynikał ze spadku w porównaniu do roku ubiegłego wolumenu oraz jednostkowych
kosztów zakupu gazu z importu.
Zwiększenie finansowania zewnętrznego wpłynęło na zmianę wskaźników opisujących relacje
pomiędzy kapitałami i pozostałymi pozycjami pasywów. W relacji do stanu z końca 2008 roku
wskaźnik obciążenia kapitałów własnych zobowiązaniami ogółem wzrósł z poziomu 43,6% do 45,3%
na koniec 2009 roku, natomiast wskaźnik obciążenia firmy zobowiązaniami ogółem, stanowiący sumę
zobowiązań w relacji do sumy pasywów, wzrósł z poziomu 30,4% do 31,1%.
</Text>
	</Page>
	<Page Number="10">
		<Text>gwarancje udzielone przez Spółki Gazownictwa jako zabezpieczenie kredytu konsorcjalnego
udzielonego PGNiG S.A. (5.135,3 mln zł)
gwarancja wykonania zobowiązań PGNiG Norway AS, wynikających z koncesji lub z mocy
prawa wobec państwa norweskiego, udzielona przez PGNiG S.A. (2.578,1 mln zł)
gwarancja wykonania zobowiązań POGC-Libya B.V. wobec National Oil Corporation, Libya
udzielona przez PGNiG S.A. (307,8 mln zł).
PGNiG S.A. w wyniku Oferty Publicznej w 2005 roku uzyskała wpływy w wysokości 2.682,0 mln zł.
Po odliczeniu kwoty 41,9 mln zł, stanowiącej koszty emisji akcji, wpływy netto wyniosły 2.640,1 mln
zł. Łączne wydatki środków pozyskanych w drodze publicznej emisji akcji na koniec 2009 roku
wyniosły 2.283,6 mln zł, co stanowi 86% łącznej kwoty wpływów. W poszczególnych latach
wykorzystanie tych środków wyglądało następująco: do końca 2005 roku wydatkowano kwotę
31,8 mln zł, w roku 2006 - kwotę 1.292,3 mln zł, w roku 2007 - kwotę 525,6 mln zł, w roku 2008 -
kwotę 308,7 mln zł, natomiast w roku 2009 - kwotę 125,2 mln zł.
działalność w zakresie poszukiwania i wydobycia - 1.078,5 mln zł
działalność w zakresie obrotu, magazynowania i przesyłu - 627,0 mln zł
działalność w zakresie dystrybucji - 446,1 mln zł
spłata zadłużenia (5% środków pozyskanych z emisji) - 132 mln zł.
Zadeklarowany w Prospekcie Emisyjnym pułap wydatków na działalność w zakresie poszukiwania
i wydobycia został wykorzystany do końca 2007 roku. W 2009 roku Spółka w pełni wykorzystała
limit wydatków na działalność w zakresie obrotu, magazynowania i przesyłu. Stan środków
pozostałych do wykorzystania wynosi 356,5 mln zł.
Niski poziom dźwigni finansowej, korzystna ocena ryzyka kredytowego GK PGNiG potwierdzona
przez agencje ratingowe oraz poprawiająca się sytuacja na rynkach finansowych umożliwiają
realizowanie założonych planów inwestycyjnych. Finansowanie zewnętrzne opierać się będzie
w głównej mierze na programach emisji dłużnych papierów wartościowych.
W 2009 roku PGNiG S.A. oraz spółki od niej zależne nie zawierały żadnych istotnych transakcji
z podmiotami powiązanymi na innych warunkach niż rynkowe.
</Text>
	</Page>
</document>
